<div class="surah-name">সূরা : আদ-দোখান</div><div class="line">(১):হা-মীম।<br />(২):শপথ সুস্পষ্ট কিতাবের।<br />(৩):আমি একে নাযিল করেছি। এক বরকতময় রাতে, নিশ্চয় আমি সতর্ককারী।<br />(৪):এ রাতে প্রত্যেক প্রজ্ঞাপূর্ণ বিষয় স্থিরীকৃত হয়।<br />(৫):আমার পক্ষ থেকে আদেশক্রমে, আমিই প্রেরণকারী।<br />(৬):আপনার পালনকর্তার পক্ষ থেকে রহমতস্বরূপ। তিনি সর্বশ্রোতা, সর্বজ্ঞ।<br />(৭):যদি তোমাদের বিশ্বাস থাকে দেখতে পাবে। তিনি নভোমন্ডল, ভূমন্ডল ও এতদুভয়ের মধ্যেবর্তী সবকিছুর পালনকর্তা।<br />(৮):তিনি ব্যতীত কোন উপাস্য নেই। তিনি জীবন দান করেন ও মৃত্যু দেন। তিনি তোমাদের পালনকর্তা এবং তোমাদের পূর্ববর্তী পিতৃ-পুরুষদেরও পালনকর্তা।<br />(৯):এতদসত্ত্বেও এরা সন্দেহে পতিত হয়ে ক্রীড়া-কৌতুক করছে।<br />(১০):অতএব আপনি সেই দিনের অপেক্ষা করুন, যখন আকাশ ধূয়ায় ছেয়ে যাবে।<br />(১১):যা মানুষকে ঘিরে ফেলবে। এটা যন্ত্রণাদায়ক শাস্তি।<br />(১২):হে আমাদের পালনকর্তা আমাদের উপর থেকে শাস্তি প্রত্যাহার করুন, আমরা বিশ্বাস স্থাপন করছি।<br />(১৩):তারা কি করে বুঝবে, অথচ তাদের কাছে এসেছিলেন স্পষ্ট বর্ণনাকারী রসূল।<br />(১৪):অতঃপর তারা তাকে পৃষ্ঠপ্রদর্শন করে এবং বলে, সে তো উম্মাদ-শিখানো কথা বলে।<br />(১৫):আমি তোমাদের উপর থেকে আযাব কিছুটা প্রত্যাহার করব, কিন্তু তোমরা পুনরায় পুনর্বস্থায় ফিরে যাবে।<br />(১৬):যেদিন আমি প্রবলভাবে ধৃত করব, সেদিন পুরোপুরি প্রতিশোধ গ্রহণ করবই।<br />(১৭):তাদের পূর্বে আমি ফেরাউনের সম্প্রদায়কে পরীক্ষা করেছি এবং তাদের কাছে আগমন করেছেন একজন সম্মানিত রসূল,<br />(১৮):এই মর্মে যে, আল্লাহর বান্দাদেরকে আমার কাছে অর্পণ কর। আমি তোমাদের জন্য প্রেরীত বিশ্বস্ত রসূল।<br />(১৯):আর তোমরা আল্লাহর বিরুদ্ধে ঔদ্ধত্য প্রকাশ করো না। আমি তোমাদের কাছে প্রকাশ্য প্রমাণ উপস্থিত করছি।<br />(২০):তোমরা যাতে আমাকে প্রস্তরবর্ষণে হত্যা না কর, তজ্জন্যে আমি আমার পালনকর্তা ও তোমাদের পালনকর্তার শরনাপন্ন হয়েছি।<br />(২১):তোমরা যদি আমার প্রতি বিশ্বাস স্থাপন না কর, তবে আমার কাছ থেকে দূরে থাক।<br />(২২):অতঃপর সে তার পালনকর্তার কাছে দোয়া করল যে, এরা অপরাধী সম্প্রদায়।<br />(২৩):তাহলে তুমি আমার বান্দাদেরকে নিয়ে রাত্রিবেলায় বের হয়ে পড়। নিশ্চয় তোমাদের পশ্চাদ্ধবন করা হবে।<br />(২৪):এবং সমুদ্রকে অচল থাকতে দাও। নিশ্চয় ওরা নিমজ্জত বাহিনী।<br />(২৫):তারা ছেড়ে গিয়েছিল কত উদ্যান ও প্রস্রবন,<br />(২৬):কত শস্যক্ষেত্র ও সূরম্য স্থান।<br />(২৭):কত সুখের উপকরণ, যাতে তারা খোশগল্প করত।<br />(২৮):এমনিই হয়েছিল এবং আমি ওগুলোর মালিক করেছিলাম ভিন্ন সম্প্রদায়কে।<br />(২৯):তাদের জন্যে ক্রন্দন করেনি আকাশ ও পৃথিবী এবং তারা অবকাশও পায়নি।<br />(৩০):আমি বনী-ইসরাঈলকে অপমানজনক শাস্তি থেকে উদ্ধার করছি।<br />(৩১):ফেরাউন সে ছিল সীমালংঘনকারীদের মধ্যে শীর্ষস্থানীয়।<br />(৩২):আমি জেনেশুনে তাদেরকে বিশ্ববাসীদের উপর শ্রেষ্ঠত্ব দিয়েছিলাম।<br />(৩৩):এবং আমি তাদেরকে এমন নিদর্শনাবলী দিয়েছিলাম যাতে ছিল স্পষ্ট সাহায্য।<br />(৩৪):কাফেররা বলেই থাকে,<br />(৩৫):প্রথম মৃত্যুর মাধ্যমেই আমাদের সবকিছুর অবসান হবে এবং আমরা পুনরুত্থিত হব না।<br />(৩৬):তোমরা যদি সত্যবাদী হও, তবে আমাদের পূর্বপুরুষদেরকে নিয়ে এস।<br />(৩৭):ওরা শ্রেষ্ঠ, না তুব্বার সম্প্রদায় ও তাদের পূর্ববর্তীরা? আমি ওদেরকে ধ্বংস করে দিয়েছি। ওরা ছিল অপরাধী।<br />(৩৮):আমি নভোমন্ডল, ভূমন্ডল ও এতদুভয়ের মধ্যবর্তী সবকিছু ক্রীড়াচ্ছলে সৃষ্টি করিনি।<br />(৩৯):আমি এগুলো যথাযথ উদ্দেশ্যে সৃষ্টি করেছি; কিন্তু তাদের অধিকাংশই বোঝে না।<br />(৪০):নিশ্চয় ফয়সালার দিন তাদের সবারই নির্ধারিত সময়।<br />(৪১):যেদিন কোন বন্ধুই কোন বন্ধুর উপকারে আসবে না এবং তারা সাহায্যপ্রাপ্তও হবে না।<br />(৪২):তবে আল্লাহ যার প্রতি দয়া করেন, তার কথা ভিন্ন। নিশ্চয় তিনি পরাক্রমশালী দয়াময়।<br />(৪৩):নিশ্চয় যাক্কুম বৃক্ষ<br />(৪৪):পাপীর খাদ্য হবে;<br />(৪৫):গলিত তাম্রের মত পেটে ফুটতে থাকবে।<br />(৪৬):যেমন ফুটে পানি।<br />(৪৭):একে ধর এবং টেনে নিয়ে যাও জাহান্নামের মধ্যস্থলে,<br />(৪৮):অতঃপর তার মাথার উপর ফুটন্ত পানির আযাব ঢেলে দাও,<br />(৪৯):স্বাদ গ্রহণ কর, তুমি তো সম্মানিত, সম্ভ্রান্ত।<br />(৫০):এ সম্পর্কে তোমরা সন্দেহে পতিত ছিলে।<br />(৫১):নিশ্চয় খোদাভীরুরা নিরাপদ স্থানে থাকবে-<br />(৫২):উদ্যানরাজি ও নির্ঝরিণীসমূহে।<br />(৫৩):তারা পরিধান করবে চিকন ও পুরু রেশমীবস্ত্র, মুখোমুখি হয়ে বসবে।<br />(৫৪):এরূপই হবে এবং আমি তাদেরকে আনতলোচনা স্ত্রী দেব।<br />(৫৫):তারা সেখানে শান্ত মনে বিভিন্ন ফল-মূল আনতে বলবে।<br />(৫৬):তারা সেখানে মৃত্যু আস্বাদন করবে না, প্রথম মৃত্যু ব্যতীত এবং আপনার পালনকর্তা তাদেরকে জাহান্নামের আযাব থেকে রক্ষা করবেন।<br />(৫৭):আপনার পালনকর্তার কৃপায় এটাই মহা সাফল্য।<br />(৫৮):আমি আপনার ভাষায় কোরআনকে সহজ করে দিয়েছি, যাতে তারা স্মরণ রাখে।<br />(৫৯):অতএব, আপনি অপেক্ষা করুন, তারাও অপেক্ষা করছে।<br /></div>