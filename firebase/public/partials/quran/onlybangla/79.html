<div class="surah-name">সূরা : আন নাযিয়াত</div><div class="line">(১):শপথ সেই ফেরেশতাগণের, যারা ডুব দিয়ে আত্মা উৎপাটন করে,<br />(২):শপথ তাদের, যারা আত্মার বাঁধন খুলে দেয় মৃদুভাবে;<br />(৩):শপথ তাদের, যারা সন্তরণ করে দ্রুতগতিতে,<br />(৪):শপথ তাদের, যারা দ্রুতগতিতে অগ্রসর হয় এবং<br />(৫):শপথ তাদের, যারা সকল কর্মনির্বাহ করে, কেয়ামত অবশ্যই হবে।<br />(৬):যেদিন প্রকম্পিত করবে প্রকম্পিতকারী,<br />(৭):অতঃপর পশ্চাতে আসবে পশ্চাদগামী;<br />(৮):সেদিন অনেক হৃদয় ভীত-বিহবল হবে।<br />(৯):তাদের দৃষ্টি নত হবে।<br />(১০):তারা বলেঃ আমরা কি উলটো পায়ে প্রত্যাবর্তিত হবই-<br />(১১):গলিত অস্থি হয়ে যাওয়ার পরও?<br />(১২):তবে তো এ প্রত্যাবর্তন সর্বনাশা হবে!<br />(১৩):অতএব, এটা তো কেবল এক মহা-নাদ,<br />(১৪):তখনই তারা ময়দানে আবির্ভূত হবে।<br />(১৫):মূসার বৃত্তান্ত আপনার কাছে পৌছেছে কি?<br />(১৬):যখন তার পালনকর্তা তাকে পবিত্র তুয়া উপ্যকায় আহবান করেছিলেন,<br />(১৭):ফেরাউনের কাছে যাও, নিশ্চয় সে সীমালংঘন করেছে।<br />(১৮):অতঃপর বলঃ তোমার পবিত্র হওয়ার আগ্রহ আছে কি?<br />(১৯):আমি তোমাকে তোমার পালনকর্তার দিকে পথ দেখাব, যাতে তুমি তাকে ভয় কর।<br />(২০):অতঃপর সে তাকে মহা-নিদর্শন দেখাল।<br />(২১):কিন্তু সে মিথ্যারোপ করল এবং অমান্য করল।<br />(২২):অতঃপর সে প্রতিকার চেষ্টায় প্রস্থান করল।<br />(২৩):সে সকলকে সমবেত করল এবং সজোরে আহবান করল,<br />(২৪):এবং বললঃ আমিই তোমাদের সেরা পালনকর্তা।<br />(২৫):অতঃপর আল্লাহ তাকে পরকালের ও ইহকালের শাস্তি দিলেন।<br />(২৬):যে ভয় করে তার জন্যে অবশ্যই এতে শিক্ষা রয়েছে।<br />(২৭):তোমাদের সৃষ্টি অধিক কঠিন না আকাশের, যা তিনি নির্মাণ করেছেন?<br />(২৮):তিনি একে উচ্চ করেছেন ও সুবিন্যস্ত করেছেন।<br />(২৯):তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন।<br />(৩০):পৃথিবীকে এর পরে বিস্তৃত করেছেন।<br />(৩১):তিনি এর মধ্য থেকে এর পানি ও ঘাম নির্গত করেছেন,<br />(৩২):পর্বতকে তিনি দৃঢ়ভাবে প্রতিষ্ঠিত করেছেন,<br />(৩৩):তোমাদের ও তোমাদের চতুস্পদ জন্তুদের উপকারার্থে।<br />(৩৪):অতঃপর যখন মহাসংকট এসে যাবে।<br />(৩৫):অর্থাৎ যেদিন মানুষ তার কৃতকর্ম স্মরণ করবে<br />(৩৬):এবং দর্শকদের জন্যে জাহান্নাম প্রকাশ করা হবে,<br />(৩৭):তখন যে ব্যক্তি সীমালংঘন করেছে;<br />(৩৮):এবং পার্থিব জীবনকে অগ্রাধিকার দিয়েছে,<br />(৩৯):তার ঠিকানা হবে জাহান্নাম।<br />(৪০):পক্ষান্তরে যে ব্যক্তি তার পালনকর্তার সামনে দন্ডায়মান হওয়াকে ভয় করেছে এবং খেয়াল-খুশী থেকে নিজেকে নিবৃত্ত রেখেছে,<br />(৪১):তার ঠিকানা হবে জান্নাত।<br />(৪২):তারা আপনাকে জিজ্ঞাসা করে, কেয়ামত কখন হবে?<br />(৪৩):এর বর্ণনার সাথে আপনার কি সম্পর্ক ?<br />(৪৪):এর চরম জ্ঞান আপনার পালনকর্তার কাছে।<br />(৪৫):যে একে ভয় করে, আপনি তো কেবল তাকেই সতর্ক করবেন।<br />(৪৬):যেদিন তারা একে দেখবে, সেদিন মনে হবে যেন তারা দুনিয়াতে মাত্র এক সন্ধ্যা অথবা এক সকাল অবস্থান করেছে।<br /></div>