<div class="surah-name">সূরা : আবাসা</div><div class="line">(১):তিনি ভ্রূকুঞ্চিত করলেন এবং মুখ ফিরিয়ে নিলেন।<br />(২):কারণ, তাঁর কাছে এক অন্ধ আগমন করল।<br />(৩):আপনি কি জানেন, সে হয়তো পরিশুদ্ধ হত,<br />(৪):অথবা উপদেশ গ্রহণ করতো এবং উপদেশ তার উপকার হত।<br />(৫):পরন্তু যে বেপরোয়া,<br />(৬):আপনি তার চিন্তায় মশগুল।<br />(৭):সে শুদ্ধ না হলে আপনার কোন দোষ নেই।<br />(৮):যে আপনার কাছে দৌড়ে আসলো<br />(৯):এমতাবস্থায় যে, সে ভয় করে,<br />(১০):আপনি তাকে অবজ্ঞা করলেন।<br />(১১):কখনও এরূপ করবেন না, এটা উপদেশবানী।<br />(১২):অতএব, যে ইচ্ছা করবে, সে একে গ্রহণ করবে।<br />(১৩):এটা লিখিত আছে সম্মানিত,<br />(১৪):উচ্চ পবিত্র পত্রসমূহে,<br />(১৫):লিপিকারের হস্তে,<br />(১৬):যারা মহৎ, পূত চরিত্র।<br />(১৭):মানুষ ধ্বংস হোক, সে কত অকৃতজ্ঞ!<br />(১৮):তিনি তাকে কি বস্তু থেকে সৃষ্টি করেছেন?<br />(১৯):শুক্র থেকে তাকে সৃষ্টি করেছেন, অতঃপর তাকে সুপরিমিত করেছেন।<br />(২০):অতঃপর তার পথ সহজ করেছেন,<br />(২১):অতঃপর তার মৃত্যু ঘটান ও কবরস্থ করেন তাকে।<br />(২২):এরপর যখন ইচ্ছা করবেন তখন তাকে পুনরুজ্জীবিত করবেন।<br />(২৩):সে কখনও কৃতজ্ঞ হয়নি, তিনি তাকে যা আদেশ করেছেন, সে তা পূর্ণ করেনি।<br />(২৪):মানুষ তার খাদ্যের প্রতি লক্ষ্য করুক,<br />(২৫):আমি আশ্চর্য উপায়ে পানি বর্ষণ করেছি,<br />(২৬):এরপর আমি ভূমিকে বিদীর্ণ করেছি,<br />(২৭):অতঃপর তাতে উৎপন্ন করেছি শস্য,<br />(২৮):আঙ্গুর, শাক-সব্জি,<br />(২৯):যয়তুন, খর্জূর,<br />(৩০):ঘন উদ্যান,<br />(৩১):ফল এবং ঘাস<br />(৩২):তোমাদেরও তোমাদের চতুস্পদ জন্তুদের উপাকারার্থে।<br />(৩৩):অতঃপর যেদিন কর্ণবিদারক নাদ আসবে,<br />(৩৪):সেদিন পলায়ন করবে মানুষ তার ভ্রাতার কাছ থেকে,<br />(৩৫):তার মাতা, তার পিতা,<br />(৩৬):তার পত্নী ও তার সন্তানদের কাছ থেকে।<br />(৩৭):সেদিন প্রত্যেকেরই নিজের এক চিন্তা থাকবে, যা তাকে ব্যতিব্যস্ত করে রাখবে।<br />(৩৮):অনেক মুখমন্ডল সেদিন হবে উজ্জ্বল,<br />(৩৯):সহাস্য ও প্রফুল্ল।<br />(৪০):এবং অনেক মুখমন্ডল সেদিন হবে ধুলি ধূসরিত।<br />(৪১):তাদেরকে কালিমা আচ্ছন্ন করে রাখবে।<br />(৪২):তারাই কাফের পাপিষ্ঠের দল।<br /></div>