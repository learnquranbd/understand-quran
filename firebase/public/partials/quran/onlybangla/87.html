<div class="surah-name">সূরা : আল আ'লা</div><div class="line">(১):আপনি আপনার মহান পালনকর্তার নামের পবিত্রতা বর্ণনা করুন<br />(২):যিনি সৃষ্টি করেছেন ও সুবিন্যস্ত করেছেন।<br />(৩):এবং যিনি সুপরিমিত করেছেন ও পথ প্রদর্শন করেছেন<br />(৪):এবং যিনি তৃণাদি উৎপন্ন করেছেন,<br />(৫):অতঃপর করেছেন তাকে কাল আবর্জনা।<br />(৬):আমি আপনাকে পাঠ করাতে থাকব, ফলে আপনি বিস্মৃত হবেন না<br />(৭):আল্লাহ যা ইচ্ছা করেন তা ব্যতীত। নিশ্চয় তিনি জানেন প্রকাশ্য ও গোপন বিষয়।<br />(৮):আমি আপনার জন্যে সহজ শরীয়ত সহজতর করে দেবো।<br />(৯):উপদেশ ফলপ্রসূ হলে উপদেশ দান করুন,<br />(১০):যে ভয় করে, সে উপদেশ গ্রহণ করবে,<br />(১১):আর যে, হতভাগা, সে তা উপেক্ষা করবে,<br />(১২):সে মহা-অগ্নিতে প্রবেশ করবে।<br />(১৩):অতঃপর সেখানে সে মরবেও না, জীবিতও থাকবে না।<br />(১৪):নিশ্চয় সাফল্য লাভ করবে সে, যে শুদ্ধ হয়<br />(১৫):এবং তার পালনকর্তার নাম স্মরণ করে, অতঃপর নামায আদায় করে।<br />(১৬):বস্তুতঃ তোমরা পার্থিব জীবনকে অগ্রাধিকার দাও,<br />(১৭):অথচ পরকালের জীবন উৎকৃষ্ট ও স্থায়ী।<br />(১৮):এটা লিখিত রয়েছে পূর্ববতী কিতাবসমূহে;<br />(১৯):ইব্রাহীম ও মূসার কিতাবসমূহে।<br /></div>