<div class="surah-name">সূরা : আশ শুআরা</div><div class="line">(১):ত্বা, সীন, মীম।<br />(২):এগুলো সুস্পষ্ট কিতাবের আয়াত।<br />(৩):তারা বিশ্বাস করে না বলে আপনি হয়তো মর্মব্যথায় আত্নঘাতী হবেন।<br />(৪):আমি যদি ইচ্ছা করি, তবে আকাশ থেকে তাদের কাছে কোন নিদর্শন নাযিল করতে পারি। অতঃপর তারা এর সামনে নত হয়ে যাবে।<br />(৫):যখনই তাদের কাছে রহমান এর কোন নতুন উপদেশ আসে, তখনই তারা তা থেকে মুখ ফিরিয়ে নেয়।<br />(৬):অতএব তারা তো মিথ্যারোপ করেছেই; সুতরাং যে বিষয় নিয়ে তারা ঠাট্টা-বিদ্রুপ করত, তার যথার্থ স্বরূপ শীঘ্রই তাদের কাছে পৌছবে।<br />(৭):তারা কি ভুপৃষ্ঠের প্রতি দৃষ্টিপাত করে না? আমি তাতে সর্বপ্রকার বিশেষ-বস্তু কত উদগত করেছি।<br />(৮):নিশ্চয় এতে নিদর্শন আছে, কিন্তু তাদের অধিকাংশই বিশ্বাসী নয়।<br />(৯):আপনার পালনকর্তা তো পরাক্রমশালী পরম দয়ালু।<br />(১০):যখন আপনার পালনকর্তা মূসাকে ডেকে বললেনঃ তুমি পাপিষ্ঠ সম্প্রদায়ের নিকট যাও;<br />(১১):ফেরাউনের সম্প্রদায়ের নিকট; তারা কি ভয় করে না?<br />(১২):সে বলল, হে আমার পালনকর্তা, আমার আশংকা হচ্ছে যে, তারা আমাকে মিথ্যাবাদী বলে দেবে।<br />(১৩):এবং আমার মন হতবল হয়ে পড়ে এবং আমার জিহবা অচল হয়ে যায়। সুতরাং হারুনের কাছে বার্তা প্রেরণ করুন।<br />(১৪):আমার বিরুদ্ধে তাদের অভিযোগ আছে। অতএব আমি আশংকা করি যে, তারা আমাকে হত্যা করবে।<br />(১৫):আল্লাহ বলেন, কখনই নয় তোমরা উভয়ে যাও আমার নিদর্শনাবলী নিয়ে। আমি তোমাদের সাথে থেকে শোনব।<br />(১৬):অতএব তোমরা ফেরআউনের কাছে যাও এবং বল, আমরা বিশ্বজগতের পালনকর্তার রসূল।<br />(১৭):যাতে তুমি বনী-ইসরাঈলকে আমাদের সাথে যেতে দাও।<br />(১৮):ফেরাউন বলল, আমরা কি তোমাকে শিশু অবস্থায় আমাদের মধ্যে লালন-পালন করিনি? এবং তুমি আমাদের মধ্যে জীবনের বহু বছর কাটিয়েছ।<br />(১৯):তুমি সেই-তোমরা অপরাধ যা করবার করেছ। তুমি হলে কৃতঘ্ন।<br />(২০):মূসা বলল, আমি সে অপরাধ তখন করেছি, যখন আমি ভ্রান্ত ছিলাম।<br />(২১):অতঃপর আমি ভীত হয়ে তোমাদের কাছ থেকে পলায়ন করলাম। এরপর আমার পালনকর্তা আমাকে প্রজ্ঞা দান করেছেন এবং আমাকে পয়গম্বর করেছেন।<br />(২২):আমার প্রতি তোমার যে অনুগ্রহের কথা বলছ, তা এই যে, তুমি বনী-ইসলাঈলকে গোলাম বানিয়ে রেখেছ।<br />(২৩):ফেরাউন বলল, বিশ্বজগতের পালনকর্তা আবার কি?<br />(২৪):মূসা বলল, তিনি নভোমন্ডল, ভূমন্ডল ও এতদুভয়ের মধ্যবর্তী সবকিছুর পালনকর্তা যদি তোমরা বিশ্বাসী হও।<br />(২৫):ফেরাউন তার পরিষদবর্গকে বলল, তোমরা কি শুনছ না?<br />(২৬):মূসা বলল, তিনি তোমাদের পালনকর্তা এবং তোমাদের পূর্ববর্তীদেরও পালনকর্তা।<br />(২৭):ফেরাউন বলল, তোমাদের প্রতি প্রেরিত তোমাদের রসূলটি নিশ্চয়ই বদ্ধ পাগল।<br />(২৮):মূসা বলল, তিনি পূর্ব, পশ্চিম ও এতদুভয়ের মধ্যবর্তী সব কিছুর পালনকর্তা, যদি তোমরা বোঝ।<br />(২৯):ফেরাউন বলল, তুমি যদি আমার পরিবর্তে অন্যকে উপাস্যরূপে গ্রহণ কর তবে আমি অবশ্যই তোমাকে কারাগারে নিক্ষেপ করব।<br />(৩০):মূসা বলল, আমি তোমার কাছে কোন স্পষ্ট বিষয় নিয়ে আগমন করলেও কি?<br />(৩১):ফেরাউন বলল, তুমি সত্যবাদী হলে তা উপস্থিত কর।<br />(৩২):অতঃপর তিনি লাঠি নিক্ষেপ করলে মুহূর্তের মধ্যে তা সুস্পষ্ট অজগর হয়ে গেল।<br />(৩৩):আর তিনি তার হাত বের করলেন, তৎক্ষণাৎ তা দর্শকদের কাছে সুশুভ্র প্রতিভাত হলো।<br />(৩৪):ফেরাউন তার পরিষদবর্গকে বলল, নিশ্চয় এ একজন সুদক্ষ জাদুকর।<br />(৩৫):সে তার জাদু বলে তোমাদেরকে তোমাদের দেশ থেকে বহিস্কার করতে চায়। অতএব তোমাদের মত কি?<br />(৩৬):তারা বলল, তাকে ও তার ভাইকে কিছু অবকাশ দিন এবং শহরে শহরে ঘোষক প্রেরণ করুন।<br />(৩৭):তারা যেন আপনার কাছে প্রত্যেকটি দক্ষ জাদুকর কে উপস্থিত করে।<br />(৩৮):অতঃপর এক নির্দিষ্ট দিনে জাদুকরদেরকে একত্রিত করা হল।<br />(৩৯):এবং জনগণের মধ্যে ঘোষণা করা হল, তোমরাও সমবেত হও।<br />(৪০):যাতে আমরা জাদুকরদের অনুসরণ করতে পারি-যদি তারাই বিজয়ী হয়।<br />(৪১):যখন যাদুকররা আগমণ করল, তখন ফেরআউনকে বলল, যদি আমরা বিজয়ী হই, তবে আমরা পুরস্কার পাব তো?<br />(৪২):ফেরাউন বলল, হঁ্যা এবং তখন তোমরা আমার নৈকট্যশীলদের অন্তর্ভুক্ত হবে।<br />(৪৩):মূসা (আঃ) তাদেরকে বললেন, নিক্ষেপ কর তোমরা যা নিক্ষেপ করবে।<br />(৪৪):অতঃপর তারা তাদের রশি ও লাঠি নিক্ষেপ করল এবং বলল, ফেরাউনের ইযযতের কসম, আমরাই বিজয়ী হব।<br />(৪৫):অতঃপর মূসা তাঁর লাঠি নিক্ষেপ করল, হঠাৎ তা তাদের অলীক কীর্তিগুলোকে গ্রাস করতে লাগল।<br />(৪৬):তখন জাদুকররা সেজদায় নত হয়ে গেল।<br />(৪৭):তারা বলল, আমরা রাব্বুল আলামীনের প্রতি বিশ্বাস স্থাপন করলাম।<br />(৪৮):যিনি মূসা ও হারুনের রব।<br />(৪৯):ফেরাউন বলল, আমার অনুমতি দানের পূর্বেই তোমরা কি তাকে মেনে নিলে? নিশ্চয় সে তোমাদের প্রধান, যে তোমাদেরকে জাদু শিক্ষা দিয়েছে। শীঘ্রই তোমরা পরিণাম জানতে পারবে। আমি অবশ্যই তোমাদের হাত ও পা বিপরীত দিক থেকে কর্তন করব। এবং তোমাদের সবাইকে শূলে চড়াব।<br />(৫০):তারা বলল, কোন ক্ষতি নেই। আমরা আমাদের পালনকর্তার কাছে প্রত্যাবর্তন করব।<br />(৫১):আমরা আশা করি, আমাদের পালনকর্তা আমাদের ক্রটি-বিচ্যুতি মার্জনা করবেন। কারণ, আমরা বিশ্বাস স্থাপনকারীদের মধ্যে অগ্রণী।<br />(৫২):আমি মূসাকে আদেশ করলাম যে, আমার বান্দাদেরকে নিয়ে রাত্রিযোগে বের হয়ে যাও, নিশ্চয় তোমাদের পশ্চাদ্ধাবন করা হবে।<br />(৫৩):অতঃপর ফেরাউন শহরে শহরে সংগ্রাহকদেরকে প্রেরণ করল,<br />(৫৪):নিশ্চয় এরা (বনী-ইসরাঈলরা) ক্ষুদ্র একটি দল।<br />(৫৫):এবং তারা আমাদের ক্রোধের উদ্রেক করেছে।<br />(৫৬):এবং আমরা সবাই সদা শংকিত।<br />(৫৭):অতঃপর আমি ফেরআউনের দলকে তাদের বাগ-বাগিচা ও ঝর্ণাসমূহ থেকে বহিষ্কার করলাম।<br />(৫৮):এবং ধন-ভান্ডার ও মনোরম স্থানসমূহ থেকে।<br />(৫৯):এরূপই হয়েছিল এবং বনী-ইসলাঈলকে করে দিলাম এসবের মালিক।<br />(৬০):অতঃপর সুর্যোদয়ের সময় তারা তাদের পশ্চাদ্ধাবন করল।<br />(৬১):যখন উভয় দল পরস্পরকে দেখল, তখন মূসার সঙ্গীরা বলল, আমরা যে ধরা পড়ে গেলাম।<br />(৬২):মূসা বলল, কখনই নয়, আমার সাথে আছেন আমার পালনকর্তা। তিনি আমাকে পথ বলে দেবেন।<br />(৬৩):অতঃপর আমি মূসাকে আদেশ করলাম, তোমার লাঠি দ্বারা সমূদ্রকে আঘাত কর। ফলে, তা বিদীর্ণ হয়ে গেল এবং প্রত্যেক ভাগ বিশাল পর্বতসদৃশ হয়ে গেল।<br />(৬৪):আমি সেথায় অপর দলকে পৌঁছিয়ে দিলাম।<br />(৬৫):এবং মূসা ও তাঁর সংগীদের সবাইকে বাঁচিয়ে দিলাম।<br />(৬৬):অতঃপর অপর দলটিকে নিমজ্জত কললাম।<br />(৬৭):নিশ্চয় এতে একটি নিদর্শন আছে এবং তাদের অধিকাংশই বিশ্বাসী ছিল না।<br />(৬৮):আপনার পালনকর্তা অবশ্যই পরাক্রমশালী, পরম দয়ালু।<br />(৬৯):আর তাদেরকে ইব্রাহীমের বৃত্তান্ত শুনিয়ে দিন।<br />(৭০):যখন তাঁর পিতাকে এবং তাঁর সম্প্রদায়কে বললেন, তোমরা কিসের এবাদত কর?<br />(৭১):তারা বলল, আমরা প্রতিমার পূজা করি এবং সারাদিন এদেরকেই নিষ্ঠার সাথে আঁকড়ে থাকি।<br />(৭২):ইব্রাহীম (আঃ) বললেন, তোমরা যখন আহবান কর, তখন তারা শোনে কি?<br />(৭৩):অথবা তারা কি তোমাদের উপকার কিংবা ক্ষতি করতে পারে?<br />(৭৪):তারা বললঃ না, তবে আমরা আমাদের পিতৃপুরুষদেরকে পেয়েছি, তারা এরূপই করত।<br />(৭৫):ইব্রাহীম বললেন, তোমরা কি তাদের সম্পর্কে ভেবে দেখেছ, যাদের পূজা করে আসছ।<br />(৭৬):তোমরা এবং তোমাদের পূর্ববর্তী পিতৃপুরুষেরা ?<br />(৭৭):বিশ্বপালনকর্তা ব্যতীত তারা সবাই আমার শত্রু।<br />(৭৮):যিনি আমাকে সৃষ্টি করেছেন, অতঃপর তিনিই আমাকে পথপ্রদর্শন করেন,<br />(৭৯):যিনি আমাকে আহার এবং পানীয় দান করেন,<br />(৮০):যখন আমি রোগাক্রান্ত হই, তখন তিনিই আরোগ্য দান করেন।<br />(৮১):যিনি আমার মৃত্যু ঘটাবেন, অতঃপর পুনর্জীবন দান করবেন।<br />(৮২):আমি আশা করি তিনিই বিচারের দিনে আমার ক্রটি-বিচ্যুতি মাফ করবেন।<br />(৮৩):হে আমার পালনকর্তা, আমাকে প্রজ্ঞা দান কর এবং আমাকে সৎকর্মশীলদের অন্তর্ভুক্ত কর<br />(৮৪):এবং আমাকে পরবর্তীদের মধ্যে সত্যভাষী কর।<br />(৮৫):এবং আমাকে নেয়ামত উদ্যানের অধিকারীদের অন্তর্ভূক্ত কর।<br />(৮৬):এবং আমার পিতাকে ক্ষমা কর। সে তো পথভ্রষ্টদের অন্যতম।<br />(৮৭):এবং পূনরুত্থান দিবসে আমাকে লাঞ্ছিত করো না,<br />(৮৮):যে দিবসে ধন-সম্পদ ও সন্তান সন্ততি কোন উপকারে আসবে না;<br />(৮৯):কিন্তু যে সুস্থ অন্তর নিয়ে আল্লাহর কাছে আসবে।<br />(৯০):জান্নাত আল্লাহভীরুদের নিকটবর্তী করা হবে।<br />(৯১):এবং বিপথগামীদের সামনে উম্মোচিত করা হবে জাহান্নাম।<br />(৯২):তাদেরকে বলা হবেঃ তারা কোথায়, তোমরা যাদের পূজা করতে।<br />(৯৩):আল্লাহর পরিবর্তে? তারা কি তোমাদের সাহায্য করতে পারে, অথবা তারা প্রতিশোধ নিতে পারে?<br />(৯৪):অতঃপর তাদেরকে এবং পথভ্রষ্টদেরকে আধোমুখি করে নিক্ষেপ করা হবে জাহান্নামে।<br />(৯৫):এবং ইবলীস বাহিনীর সকলকে।<br />(৯৬):তারা তথায় কথা কাটাকাটিতে লিপ্ত হয়ে বলবেঃ<br />(৯৭):আল্লাহর কসম, আমরা প্রকাশ্য বিভ্রান্তিতে লিপ্ত ছিলাম।<br />(৯৮):যখন আমরা তোমাদেরকে বিশ্ব-পালনকর্তার সমতুল্য গন্য করতাম।<br />(৯৯):আমাদেরকে দুষ্টকর্মীরাই গোমরাহ করেছিল।<br />(১০০):অতএব আমাদের কোন সুপারিশকারী নেই।<br />(১০১):এবং কোন সহৃদয় বন্ধু ও নেই।<br />(১০২):হায়, যদি কোনরুপে আমরা পৃথিবীতে প্রত্যাবর্তনের সুযোগ পেতাম, তবে আমরা বিশ্বাস স্থাপনকারী হয়ে যেতাম।<br />(১০৩):নিশ্চয়, এতে নিদর্শন আছে এবং তাদের অধিকাংশই বিশ্বাসী নয়।<br />(১০৪):আপনার পালনকর্তা প্রবল পরাক্রমশালী, পরম দয়ালু।<br />(১০৫):নূহের সম্প্রদায় পয়গম্বরগণকে মিথ্যারোপ করেছে।<br />(১০৬):যখন তাদের ভ্রাতা নূহ তাদেরকে বললেন, তোমাদের কি ভয় নেই?<br />(১০৭):আমি তোমাদের জন্য বিশ্বস্ত বার্তাবাহক।<br />(১০৮):অতএব, তোমরা আল্লাহকে ভয় কর এবং আমার আনুগত্য কর।<br />(১০৯):আমি তোমাদের কাছে এর জন্য কোন প্রতিদান চাই না, আমার প্রতিদান তো বিশ্ব-পালনকর্তাই দেবেন।<br />(১১০):অতএব, তোমরা আল্লাহকে ভয় কর এবং আমার আনুগত্য কর।<br />(১১১):তারা বলল, আমরা কি তোমাকে মেনে নেব যখন তোমার অনুসরণ করছে ইতরজনেরা?<br />(১১২):নূহ বললেন, তারা কি কাজ করছে, তা জানা আমার কি দরকার?<br />(১১৩):তাদের হিসাব নেয়া আমার পালনকর্তারই কাজ; যদি তোমরা বুঝতে!<br />(১১৪):আমি মুমিনগণকে তাড়িয়ে দেয়ার লোক নই।<br />(১১৫):আমি তো শুধু একজন সুস্পষ্ট সতর্ককারী।<br />(১১৬):তারা বলল, হে নূহ যদি তুমি বিরত না হও, তবে তুমি নিশ্চিতই প্রস্তরাঘাতে নিহত হবে।<br />(১১৭):নূহ বললেন, হে আমার পালনকর্তা, আমার সম্প্রদায় তো আমাকে মিথ্যাবাদী বলছে।<br />(১১৮):অতএব, আমার ও তাদের মধ্যে কোন ফয়সালা করে দিন এবং আমাকে ও আমার সংগী মুমিনগণকে রক্ষা করুন।<br />(১১৯):অতঃপর আমি তাঁকে ও তাঁর সঙ্গিগণকে বোঝাই করা নৌকায় রক্ষা করলাম।<br />(১২০):এরপর অবশিষ্ট সবাইকে নিমজ্জত করলাম।<br />(১২১):নিশ্চয় এতে নিদর্শন আছে এবং তাদের অধিকাংশই বিশ্বাসী নয়।<br />(১২২):নিশ্চয় আপনার পালনকর্তা প্রবল পরাক্রমশালী, পরম দয়ালু।<br />(১২৩):আদ সম্প্রদায় পয়গম্বরগণকে মিথ্যাবাদী বলেছে।<br />(১২৪):তখন তাদের ভাই হুদ তাদেরকে বললেনঃ তোমাদের কি ভয় নেই?<br />(১২৫):আমি তোমাদের বিশ্বস্ত রসূল।<br />(১২৬):অতএব, তোমরা আল্লাহকে ভয় কর এবং আমার আনুগত্য কর।<br />(১২৭):আমি তোমাদের কাছে এর জন্যে প্রতিদান চাই না। আমার প্রতিদান তো পালনকর্তা দেবেন।<br />(১২৮):তোমরা কি প্রতিটি উচ্চস্থানে অযথা নিদর্শন নির্মান করছ?<br />(১২৯):এবং বড় বড় প্রাসাদ নির্মাণ করছ, যেন তোমরা চিরকাল থাকবে?<br />(১৩০):যখন তোমরা আঘাত হান, তখন জালেম ও নিষ্ঠুরের মত আঘাত হান।<br />(১৩১):অতএব, আল্লাহকে ভয় কর এবং আমার অনুগত্য কর।<br />(১৩২):ভয় কর তাঁকে, যিনি তোমাদেরকে সেসব বস্তু দিয়েছেন, যা তোমরা জান।<br />(১৩৩):তোমাদেরকে দিয়েছেন চতুষ্পদ জন্তু ও পুত্র-সন্তান,<br />(১৩৪):এবং উদ্যান ও ঝরণা।<br />(১৩৫):আমি তোমাদের জন্যে মহাদিবসের শাস্তি আশংকা করি।<br />(১৩৬):তারা বলল, তুমি উপদেশ দাও অথবা উপদেশ নাই দাও, উভয়ই আমাদের জন্যে সমান।<br />(১৩৭):এসব কথাবার্তা পূর্ববর্তী লোকদের অভ্যাস বৈ নয়।<br />(১৩৮):আমরা শাস্তিপ্রাপ্ত হব না।<br />(১৩৯):অতএব, তারা তাঁকে মিথ্যাবাদী বলতে লাগল এবং আমি তাদেরকে নিপাত করে দিলাম। এতে অবশ্যই নিদর্শন আছে; কিন্তু তাদের অধিকাংশই বিশ্বাসী নয়।<br />(১৪০):এবং আপনার পালনকর্তা, তিনি তো প্রবল পরাক্রমশালী, পরম দয়ালু।<br />(১৪১):সামুদ সম্প্রদায় পয়গম্বরগণকে মিথ্যাবাদী বলেছে।<br />(১৪২):যখন তাদের ভাই সালেহ, তাদেরকে বললেন, তোমরা কি ভয় কর না?<br />(১৪৩):আমি তোমাদের বিশ্বস্ত পয়গম্বর।<br />(১৪৪):অতএব, আল্লাহকে ভয় কর এবং আমার আনুগত্য কর।<br />(১৪৫):আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।<br />(১৪৬):তোমাদেরকে কি এ জগতের ভোগ-বিলাসের মধ্যে নিরাপদে রেখে দেয়া হবে?<br />(১৪৭):উদ্যানসমূহের মধ্যে এবং ঝরণাসমূহের মধ্যে ?<br />(১৪৮):শস্যক্ষেত্রের মধ্যে এবং মঞ্জুরিত খেজুর বাগানের মধ্যে ?<br />(১৪৯):তোমরা পাহাড় কেটে জাঁক জমকের গৃহ নির্মাণ করছ।<br />(১৫০):সুতরাং তোমরা আল্লাহকে ভয় কর এবং আমার অনুগত্য কর।<br />(১৫১):এবং সীমালংঘনকারীদের আদেশ মান্য কর না;<br />(১৫২):যারা পৃথিবীতে অনর্থ সৃষ্টি করে এবং শান্তি স্থাপন করে না;<br />(১৫৩):তারা বলল, তুমি তো জাদুগ্রস্থুরেদ একজন।<br />(১৫৪):তুমি তো আমাদের মতই একজন মানুষ বৈ নও। সুতরাং যদি তুমি সত্যবাদী হও, তবে কোন নিদর্শন উপস্থিত কর।<br />(১৫৫):সালেহ বললেন এই উষ্ট্রী, এর জন্যে আছে পানি পানের পালা এবং তোমাদের জন্যে আছে পানি পানের পালা নির্দিষ্ট এক-এক দিনের।<br />(১৫৬):তোমরা একে কোন কষ্ট দিও না। তাহলে তোমাদেরকে মহাদিবসের আযাব পাকড়াও করবে।<br />(১৫৭):তারা তাকে বধ করল ফলে, তারা অনুতপ্ত হয়ে গেল।<br />(১৫৮):এরপর আযাব তাদেরকে পাকড়াও করল। নিশ্চয় এতে নিদর্শন আছে। কিন্তু তাদের অধিকাংশই বিশ্বাসী নয়।<br />(১৫৯):আপনার পালনকর্তা প্রবল পরাক্রমশালী, পরম দয়ালু।<br />(১৬০):লূতের সম্প্রদায় পয়গম্বরগণকে মিথ্যাবাদী বলেছে।<br />(১৬১):যখন তাদের ভাই লূত তাদেরকে বললেন, তোমরা কি ভয় কর না ?<br />(১৬২):আমি তোমাদের বিশ্বস্ত পয়গম্বর।<br />(১৬৩):অতএব, তোমরা আল্লাহকে ভয় কর এবং আমার আনুগত্য কর।<br />(১৬৪):আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তা দেবেন।<br />(১৬৫):সারা জাহানের মানুষের মধ্যে তোমরাই কি পুরূষদের সাথে কুকর্ম কর?<br />(১৬৬):এবং তোমাদের পালনকর্তা তোমাদের জন্যে যে স্ত্রীগনকে সৃষ্টি করেছেন, তাদেরকে বর্জন কর? বরং তোমরা সীমালঙ্ঘনকারী সম্প্রদায়।<br />(১৬৭):তারা বলল, হে লূত, তুমি যদি বিরত না হও, তবে অবশ্যই তোমাকে বহিস্কৃত করা হবে।<br />(১৬৮):লূত বললেন, আমি তোমাদের এই কাজকে ঘৃণা করি।<br />(১৬৯):হে আমার পালনকর্তা, আমাকে এবং আমার পরিবারবর্গকে তারা যা করে, তা থেকে রক্ষা কর।<br />(১৭০):অতঃপর আমি তাঁকে ও তাঁর পরিবারবর্গকে রক্ষা করলাম।<br />(১৭১):এক বৃদ্ধা ব্যতীত, সে ছিল ধ্বংস প্রাপ্তদের অন্তর্ভুক্ত।<br />(১৭২):এরপর অন্যদেরকে নিপাত করলাম।<br />(১৭৩):তাদের উপর এক বিশেষ বৃষ্টি বর্ষণ করলাম। ভীতি-প্রদর্শিত দের জন্যে এই বৃষ্টি ছিল কত নিকৃষ্ট।<br />(১৭৪):নিশ্চয়ই এতে নিদর্শন রয়েছে; কিন্তু তাদের অধিকাংশই বিশ্বাসী নয়।<br />(১৭৫):নিশ্চয়ই আপনার পালনকর্তা প্রবল পরাক্রমশালী, পরম দয়ালু।<br />(১৭৬):বনের অধিবাসীরা পয়গম্বরগণকে মিথ্যাবাদী বলেছে।<br />(১৭৭):যখন শো’আয়ব তাদের কে বললেন, তোমরা কি ভয় কর না?<br />(১৭৮):আমি তোমাদের বিশ্বস্ত পয়গম্বর।<br />(১৭৯):অতএব, তোমরা আল্লাহকে ভয় কর এবং আমার আনুগত্য কর।<br />(১৮০):আমি তোমাদের কাছে এর জন্য কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।<br />(১৮১):মাপ পূর্ণ কর এবং যারা পরিমাপে কম দেয়, তাদের অন্তর্ভুক্ত হয়ো না।<br />(১৮২):সোজা দাঁড়ি-পাল্লায় ওজন কর।<br />(১৮৩):মানুষকে তাদের বস্তু কম দিও না এবং পৃথিবীতে অনর্থ সৃষ্টি করে ফিরো না।<br />(১৮৪):ভয় কর তাঁকে, যিনি তোমাদেরকে এবং তোমাদের পূর্ববর্তী লোক-সম্প্রদায়কে সৃষ্টি করেছেন।<br />(১৮৫):তারা বলল, তুমি তো জাদুগ্রস্তদের অন্যতম।<br />(১৮৬):তুমি আমাদের মত মানুষ বৈ তো নও। আমাদের ধারণা-তুমি মিথ্যাবাদীদের অন্তর্ভুক্ত।<br />(১৮৭):অতএব, যদি সত্যবাদী হও, তবে আকাশের কোন টুকরো আমাদের উপর ফেলে দাও।<br />(১৮৮):শো’আয়ব বললেন, তোমরা যা কর, সে সম্পর্কে আমার পালনকর্তা ভালরূপে অবহিত।<br />(১৮৯):অতঃপর তারা তাঁকে মিথ্যাবাদী বলে দিল। ফলে তাদেরকে মেঘাচ্ছন্ন দিবসের আযাব পাকড়াও করল। নিশ্চয় সেটা ছিল এক মহাদিবসের আযাব।<br />(১৯০):নিশ্চয় এতে নিদর্শন রয়েছে; কিন্তু তাদের অধিকাংশই বিশ্বাস করে না।<br />(১৯১):নিশ্চয় আপনার পালনকর্তা প্রবল পরাক্রমশালী, পরম দয়ালু।<br />(১৯২):এই কোরআন তো বিশ্ব-জাহানের পালনকর্তার নিকট থেকে অবতীর্ণ।<br />(১৯৩):বিশ্বস্ত ফেরেশতা একে নিয়ে অবতরণ করেছে।<br />(১৯৪):আপনার অন্তরে, যাতে আপনি ভীতি প্রদর্শণকারীদের অন্তর্ভুক্ত হন,<br />(১৯৫):সুস্পষ্ট আরবী ভাষায়।<br />(১৯৬):নিশ্চয় এর উল্লেখ আছে পূর্ববর্তী কিতাবসমূহে।<br />(১৯৭):তাদের জন্যে এটা কি নিদর্শন নয় যে, বনী-ইসরাঈলের আলেমগণ এটা অবগত আছে?<br />(১৯৮):যদি আমি একে কোন ভিন্নভাষীর প্রতি অবতীর্ণ করতাম,<br />(১৯৯):অতঃপর তিনি তা তাদের কাছে পাঠ করতেন, তবে তারা তাতে বিশ্বাস স্থাপন করত না।<br />(২০০):এমনিভাবে আমি গোনাহগারদের অন্তরে অবিশ্বাস সঞ্চার করেছি।<br />(২০১):তারা এর প্রতি বিশ্বাস স্থাপন করবে না, যে পর্যন্ত প্রত্যক্ষ না করে মর্মন্তুদ আযাব।<br />(২০২):অতঃপর তা আকস্মিকভাবে তাদের কাছে এসে পড়বে, তারা তা বুঝতে ও পারবে না।<br />(২০৩):তখন তারা বলবে, আমরা কি অবকাশ পাব না?<br />(২০৪):তারা কি আমার শাস্তি দ্রুত কামনা করে?<br />(২০৫):আপনি ভেবে দেখুন তো, যদি আমি তাদেরকে বছরের পর বছর ভোগ-বিলাস করতে দেই,<br />(২০৬):অতঃপর যে বিষয়ে তাদেরকে ওয়াদা দেয়া হত, তা তাদের কাছে এসে পড়ে।<br />(২০৭):তখন তাদের ভোগ বিলাস তা তাদের কি কোন উপকারে আসবে?<br />(২০৮):আমি কোন জনপদ ধ্বংস করিনি; কিন্তু এমতাবস্থায় যে, তারা সতর্ককারী ছিল।<br />(২০৯):স্মরণ করানোর জন্যে, এবং আমার কাজ অন্যায়াচরণ নয়।<br />(২১০):এই কোরআন শয়তানরা অবতীর্ণ করেনি।<br />(২১১):তারা এ কাজের উপযুক্ত নয় এবং তারা এর সামর্থ?451; রাখে না।<br />(২১২):তাদেরকে তো শ্রবণের জায়গা থেকে দূরে রাখা রয়েছে।<br />(২১৩):অতএব, আপনি আল্লাহর সাথে অন্য উপাস্যকে আহবান করবেন না। করলে শাস্তিতে পতিত হবেন।<br />(২১৪):আপনি নিকটতম আত্মীয়দেরকে সতর্ক করে দিন।<br />(২১৫):এবং আপনার অনুসারী মুমিনদের প্রতি সদয় হোন।<br />(২১৬):যদি তারা আপনার অবাধ্য করে, তবে বলে দিন, তোমরা যা কর, তা থেকে আমি মুক্ত।<br />(২১৭):আপনি ভরসা করুন পরাক্রমশালী, পরম দয়ালুর উপর,<br />(২১৮):যিনি আপনাকে দেখেন যখন আপনি নামাযে দন্ডায়মান হন,<br />(২১৯):এবং নামাযীদের সাথে উঠাবসা করেন।<br />(২২০):নিশ্চয় তিনি সর্বশ্রোতা, সর্বজ্ঞানী।<br />(২২১):আমি আপনাকে বলব কি কার নিকট শয়তানরা অবতরণ করে?<br />(২২২):তারা অবতীর্ণ হয় প্রত্যেক মিথ্যাবাদী, গোনাহগারের উপর।<br />(২২৩):তারা শ্রুত কথা এনে দেয় এবং তাদের অধিকাংশই মিথ্যাবাদী।<br />(২২৪):বিভ্রান্ত লোকেরাই কবিদের অনুসরণ করে।<br />(২২৫):তুমি কি দেখ না যে, তারা প্রতি ময়দানেই উদভ্রান্ত হয়ে ফিরে?<br />(২২৬):এবং এমন কথা বলে, যা তারা করে না।<br />(২২৭):তবে তাদের কথা ভিন্ন, যারা বিশ্বাস স্থাপন করে ও সৎকর্ম করে এবং আল্লাহ কে খুব স্মরণ করে এবং নিপীড়িত হওয়ার পর প্রতিশোধ গ্রহণ করে। নিপীড়নকারীরা শীঘ্রই জানতে পারবে তাদের গন্তব্যস্থল কিরূপ।<br /></div>