<div class="surah-name">সূরা : আল ফাতিহা</div><div class="line">(১):শুরু করছি আল্লাহর নামে যিনি পরম করুণাময়, অতি দয়ালু।<br />(২):যাবতীয় প্রশংসা আল্লাহ তাআলার যিনি সকল সৃষ্টি জগতের পালনকর্তা।<br />(৩):যিনি নিতান্ত মেহেরবান ও দয়ালু।<br />(৪):যিনি বিচার দিনের মালিক।<br />(৫):আমরা একমাত্র তোমারই ইবাদত করি এবং শুধুমাত্র তোমারই সাহায্য প্রার্থনা করি।<br />(৬):আমাদেরকে সরল পথ দেখাও,<br />(৭):সে সমস্ত লোকের পথ, যাদেরকে তুমি নেয়ামত দান করেছ। তাদের পথ নয়, যাদের প্রতি তোমার গজব নাযিল হয়েছে এবং যারা পথভ্রষ্ট হয়েছে।<br /></div>