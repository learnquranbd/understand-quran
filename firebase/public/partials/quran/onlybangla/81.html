<div class="surah-name">সূরা : আত-তাকভীর</div><div class="line">(১):যখন সূর্য আলোহীন হয়ে যাবে,<br />(২):যখন নক্ষত্র মলিন হয়ে যাবে,<br />(৩):যখন পর্বতমালা অপসারিত হবে,<br />(৪):যখন দশ মাসের গর্ভবতী উষ্ট্রীসমূহ উপেক্ষিত হবে;<br />(৫):যখন বন্য পশুরা একত্রিত হয়ে যাবে,<br />(৬):যখন সমুদ্রকে উত্তাল করে তোলা হবে,<br />(৭):যখন আত্মাসমূহকে যুগল করা হবে,<br />(৮):যখন জীবন্ত প্রোথিত কন্যাকে জিজ্ঞেস করা হবে,<br />(৯):কি অপরাধে তাকে হত্য করা হল?<br />(১০):যখন আমলনামা খোলা হবে,<br />(১১):যখন আকাশের আবরণ অপসারিত হবে,<br />(১২):যখন জাহান্নামের অগ্নি প্রজ্বলিত করা হবে<br />(১৩):এবং যখন জান্নাত সন্নিকটবর্তী হবে,<br />(১৪):তখন প্রত্যেকেই জেনে নিবে সে কি উপস্থিত করেছে।<br />(১৫):আমি শপথ করি যেসব নক্ষত্রগুলো পশ্চাতে সরে যায়।<br />(১৬):চলমান হয় ও অদৃশ্য হয়,<br />(১৭):শপথ নিশাবসান ও<br />(১৮):প্রভাত আগমন কালের,<br />(১৯):নিশ্চয় কোরআন সম্মানিত রসূলের আনীত বাণী,<br />(২০):যিনি শক্তিশালী, আরশের মালিকের নিকট মর্যাদাশালী,<br />(২১):সবার মান্যবর, সেখানকার বিশ্বাসভাজন।<br />(২২):এবং তোমাদের সাথী পাগল নন।<br />(২৩):তিনি সেই ফেরেশতাকে প্রকাশ্য দিগন্তে দেখেছেন।<br />(২৪):তিনি অদৃশ্য বিষয় বলতে কৃপনতা করেন না।<br />(২৫):এটা বিতাড়িত শয়তানের উক্তি নয়।<br />(২৬):অতএব, তোমরা কোথায় যাচ্ছ?<br />(২৭):এটা তো কেবল বিশ্বাবাসীদের জন্যে উপদেশ,<br />(২৮):তার জন্যে, যে তোমাদের মধ্যে সোজা চলতে চায়।<br />(২৯):তোমরা আল্লাহ রাব্বুল আলামীনের অভিপ্রায়ের বাইরে অন্য কিছুই ইচ্ছা করতে পার না।<br /></div>