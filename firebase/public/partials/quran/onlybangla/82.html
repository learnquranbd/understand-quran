<div class="surah-name">সূরা : আল-ইনফিতার</div><div class="line">(১):যখন আকাশ বিদীর্ণ হবে,<br />(২):যখন নক্ষত্রসমূহ ঝরে পড়বে,<br />(৩):যখন সমুদ্রকে উত্তাল করে তোলা হবে,<br />(৪):এবং যখন কবরসমূহ উম্মোচিত হবে,<br />(৫):তখন প্রত্যেকে জেনে নিবে সে কি অগ্রে প্রেরণ করেছে এবং কি পশ্চাতে ছেড়ে এসেছে।<br />(৬):হে মানুষ, কিসে তোমাকে তোমার মহামহিম পালনকর্তা সম্পর্কে বিভ্রান্ত করল?<br />(৭):যিনি তোমাকে সৃষ্টি করেছেন, অতঃপর তোমাকে সুবিন্যস্ত করেছেন এবং সুষম করেছেন।<br />(৮):যিনি তোমাকে তাঁর ইচ্ছামত আকৃতিতে গঠন করেছেন।<br />(৯):কখনও বিভ্রান্ত হয়ো না; বরং তোমরা দান-প্রতিদানকে মিথ্যা মনে কর।<br />(১০):অবশ্যই তোমাদের উপর তত্ত্বাবধায়ক নিযুক্ত আছে।<br />(১১):সম্মানিত আমল লেখকবৃন্দ।<br />(১২):তারা জানে যা তোমরা কর।<br />(১৩):সৎকর্মশীলগণ থাকবে জান্নাতে।<br />(১৪):এবং দুষ্কর্মীরা থাকবে জাহান্নামে;<br />(১৫):তারা বিচার দিবসে তথায় প্রবেশ করবে।<br />(১৬):তারা সেখান থেকে পৃথক হবে না।<br />(১৭):আপনি জানেন, বিচার দিবস কি?<br />(১৮):অতঃপর আপনি জানেন, বিচার দিবস কি?<br />(১৯):যেদিন কেউ কারও কোন উপকার করতে পারবে না এবং সেদিন সব কতৃꦣ2468;্ব হবে আল্লাহর।<br /></div>