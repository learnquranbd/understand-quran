<div class="surah-name">সূরা : আর রাহমান</div><div class="line">(১):করুনাময় আল্লাহ।<br />(২):শিক্ষা দিয়েছেন কোরআন,<br />(৩):সৃষ্টি করেছেন মানুষ,<br />(৪):তাকে শিখিয়েছেন বর্ণনা।<br />(৫):সূর্য ও চন্দ্র হিসাবমত চলে।<br />(৬):এবং তৃণলতা ও বৃক্ষাদি সেজদারত আছে।<br />(৭):তিনি আকাশকে করেছেন সমুন্নত এবং স্থাপন করেছেন তুলাদন্ড।<br />(৮):যাতে তোমরা সীমালংঘন না কর তুলাদন্ডে।<br />(৯):তোমরা ন্যায্য ওজন কায়েম কর এবং ওজনে কম দিয়ো না।<br />(১০):তিনি পৃথিবীকে স্থাপন করেছেন সৃষ্টজীবের জন্যে।<br />(১১):এতে আছে ফলমূল এবং বহিরাবরণবিশিষ্ট খর্জুর বৃক্ষ।<br />(১২):আর আছে খোসাবিশিষ্ট শস্য ও সুগন্ধি ফুল।<br />(১৩):অতএব, তোমরা উভয়ে তোমাদের পালনকর্তার কোন কোন অনুগ্রহকে অস্বীকার করবে?<br />(১৪):তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে।<br />(১৫):এবং জিনকে সৃষ্টি করেছেন অগ্নিশিখা থেকে।<br />(১৬):অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে?<br />(১৭):তিনি দুই উদয়াচল ও দুই অস্তাচলের মালিক।<br />(১৮):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(১৯):তিনি পাশাপাশি দুই দরিয়া প্রবাহিত করেছেন।<br />(২০):উভয়ের মাঝখানে রয়েছে এক অন্তরাল, যা তারা অতিক্রম করে না।<br />(২১):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(২২):উভয় দরিয়া থেকে উৎপন্ন হয় মোতি ও প্রবাল।<br />(২৩):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(২৪):দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রনাধীন)<br />(২৫):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(২৬):ভূপৃষ্টের সবকিছুই ধ্বংসশীল।<br />(২৭):একমাত্র আপনার মহিমায় ও মহানুভব পালনকর্তার সত্তা ছাড়া।<br />(২৮):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(২৯):নভোমন্ডল ও ভূমন্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।<br />(৩০):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৩১):হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।<br />(৩২):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৩৩):হে জিন ও মানবকূল, নভোমন্ডল ও ভূমন্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।<br />(৩৪):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৩৫):ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।<br />(৩৬):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৩৭):যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।<br />(৩৮):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৩৯):সেদিন মানুষ না তার অপরাধ সম্পর্কে জিজ্ঞাসিত হবে, না জিন।<br />(৪০):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৪১):অপরাধীদের পরিচয় পাওয়া যাবে তাদের চেহারা থেকে; অতঃপর তাদের কপালের চুল ও পা ধরে টেনে নেয়া হবে।<br />(৪২):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৪৩):এটাই জাহান্নাম, যাকে অপরাধীরা মিথ্যা বলত।<br />(৪৪):তারা জাহান্নামের অগ্নি ও ফুটন্ত পানির মাঝখানে প্রদক্ষিণ করবে।<br />(৪৫):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৪৬):যে ব্যক্তি তার পালনকর্তার সামনে পেশ হওয়ার ভয় রাখে, তার জন্যে রয়েছে দু’টি উদ্যান।<br />(৪৭):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৪৮):উভয় উদ্যানই ঘন শাখা-পল্লববিশিষ্ট।<br />(৪৯):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৫০):উভয় উদ্যানে আছে বহমান দুই প্রস্রবন।<br />(৫১):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৫২):উভয়ের মধ্যে প্রত্যেক ফল বিভিন্ন রকমের হবে।<br />(৫৩):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৫৪):তারা তথায় রেশমের আস্তরবিশিষ্ট বিছানায় হেলান দিয়ে বসবে। উভয় উদ্যানের ফল তাদের নিকট ঝুলবে।<br />(৫৫):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৫৬):তথায় থাকবে আনতনয়ন রমনীগন, কোন জিন ও মানব পূর্বে যাদের ব্যবহার করেনি।<br />(৫৭):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৫৮):প্রবাল ও পদ্মরাগ সদৃশ রমণীগণ।<br />(৫৯):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৬০):সৎকাজের প্রতিদান উত্তম পুরস্কার ব্যতীত কি হতে পারে?<br />(৬১):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৬২):এই দু’টি ছাড়া আরও দু’টি উদ্যান রয়েছে।<br />(৬৩):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৬৪):কালোমত ঘন সবুজ।<br />(৬৫):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৬৬):তথায় আছে উদ্বেলিত দুই প্রস্রবণ।<br />(৬৭):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৬৮):তথায় আছে ফল-মূল, খর্জুর ও আনার।<br />(৬৯):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৭০):সেখানে থাকবে সচ্চরিত্রা সুন্দরী রমণীগণ।<br />(৭১):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৭২):তাঁবুতে অবস্থানকারিণী হুরগণ।<br />(৭৩):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৭৪):কোন জিন ও মানব পূর্বে তাদেরকে স্পর্শ করেনি।<br />(৭৫):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৭৬):তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।<br />(৭৭):অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?<br />(৭৮):কত পূণ্যময় আপনার পালনকর্তার নাম, যিনি মহিমাময় ও মহানুভব।<br /></div>