<div class="surah-name">সূরা : আল গাশিয়াহ্‌</div><div class="line">(১):আপনার কাছে আচ্ছন্নকারী কেয়ামতের বৃত্তান্ত পৌঁছেছে কি?<br />(২):অনেক মুখমন্ডল সেদিন হবে লাঞ্ছিত,<br />(৩):ক্লিষ্ট, ক্লান্ত।<br />(৪):তারা জ্বলন্ত আগুনে পতিত হবে।<br />(৫):তাদেরকে ফুটন্ত নহর থেকে পান করানো হবে।<br />(৬):কন্টকপূর্ণ ঝাড় ব্যতীত তাদের জন্যে কোন খাদ্য নেই।<br />(৭):এটা তাদেরকে পুষ্ট করবে না এবং ক্ষুধায়ও উপকার করবে না।<br />(৮):অনেক মুখমন্ডল সেদিন হবে, সজীব,<br />(৯):তাদের কর্মের কারণে সন্তুষ্ট।<br />(১০):তারা থাকবে, সুউচ্চ জান্নাতে।<br />(১১):তথায় শুনবে না কোন অসার কথাবার্তা।<br />(১২):তথায় থাকবে প্রবাহিত ঝরণা।<br />(১৩):তথায় থাকবে উন্নত সুসজ্জিত আসন।<br />(১৪):এবং সংরক্ষিত পানপাত্র<br />(১৫):এবং সারি সারি গালিচা<br />(১৬):এবং বিস্তৃত বিছানো কার্পেট।<br />(১৭):তারা কি উষ্ট্রের প্রতি লক্ষ্য করে না যে, তা কিভাবে সৃষ্টি করা হয়েছে?<br />(১৮):এবং আকাশের প্রতি লক্ষ্য করে না যে, তা কিভাবে উচ্চ করা হয়েছে?<br />(১৯):এবং পাহাড়ের দিকে যে, তা কিভাবে স্থাপন করা হয়েছে?<br />(২০):এবং পৃথিবীর দিকে যে, তা কিভাবে সমতল বিছানো হয়েছে?<br />(২১):অতএব, আপনি উপদেশ দিন, আপনি তো কেবল একজন উপদেশদাতা,<br />(২২):আপনি তাদের শাসক নন,<br />(২৩):কিন্তু যে মুখ ফিরিয়ে নেয় ও কাফের হয়ে যায়,<br />(২৪):আল্লাহ তাকে মহা আযাব দেবেন।<br />(২৫):নিশ্চয় তাদের প্রত্যাবর্তন আমারই নিকট,<br />(২৬):অতঃপর তাদের হিসাব-নিকাশ আমারই দায়িত্ব।<br /></div>