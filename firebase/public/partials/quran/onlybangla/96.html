<div class="surah-name">সূরা : আলাক্ব</div><div class="line">(১):পাঠ করুন আপনার পালনকর্তার নামে যিনি সৃষ্টি করেছেন<br />(২):সৃষ্টি করেছেন মানুষকে জমাট রক্ত থেকে।<br />(৩):পাঠ করুন, আপনার পালনকর্তা মহা দয়ালু,<br />(৪):যিনি কলমের সাহায্যে শিক্ষা দিয়েছেন,<br />(৫):শিক্ষা দিয়েছেন মানুষকে যা সে জানত না।<br />(৬):সত্যি সত্যি মানুষ সীমালংঘন করে,<br />(৭):এ কারণে যে, সে নিজেকে অভাবমুক্ত মনে করে।<br />(৮):নিশ্চয় আপনার পালনকর্তার দিকেই প্রত্যাবর্তন হবে।<br />(৯):আপনি কি তাকে দেখেছেন, যে নিষেধ করে<br />(১০):এক বান্দাকে যখন সে নামায পড়ে?<br />(১১):আপনি কি দেখেছেন যদি সে সৎপথে থাকে।<br />(১২):অথবা খোদাভীতি শিক্ষা দেয়।<br />(১৩):আপনি কি দেখেছেন, যদি সে মিথ্যারোপ করে ও মুখ ফিরিয়ে নেয়।<br />(১৪):সে কি জানে না যে, আল্লাহ দেখেন?<br />(১৫):কখনই নয়, যদি সে বিরত না হয়, তবে আমি মস্তকের সামনের কেশগুচ্ছ ধরে হেঁচড়াবই-<br />(১৬):মিথ্যাচারী, পাপীর কেশগুচ্ছ।<br />(১৭):অতএব, সে তার সভাসদদেরকে আহবান করুক।<br />(১৮):আমিও আহবান করব জাহান্নামের প্রহরীদেরকে<br />(১৯):কখনই নয়, আপনি তার আনুগত্য করবেন না। আপনি সেজদা করুন ও আমার নৈকট্য অর্জন করুন।<br /></div>