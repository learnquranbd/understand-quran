<div class="surah-name">সূরা : আল-আদিয়াত</div><div class="line">(১):শপথ উর্ধ্বশ্বাসে চলমান অশ্বসমূহের,<br />(২):অতঃপর ক্ষুরাঘাতে অগ্নিবিচ্ছুরক অশ্বসমূহের<br />(৩):অতঃপর প্রভাতকালে আক্রমণকারী অশ্বসমূহের<br />(৪):ও যারা সে সময়ে ধুলি উৎক্ষিপ্ত করে<br />(৫):অতঃপর যারা শক্রদলের অভ্যন্তরে ঢুকে পড়ে-<br />(৬):নিশ্চয় মানুষ তার পালনকর্তার প্রতি অকৃতজ্ঞ।<br />(৭):এবং সে অবশ্য এ বিষয়ে অবহিত<br />(৮):এবং সে নিশ্চিতই ধন-সম্পদের ভালবাসায় মত্ত।<br />(৯):সে কি জানে না, যখন কবরে যা আছে, তা উত্থিত হবে<br />(১০):এবং অন্তরে যা আছে, তা অর্জন করা হবে?<br />(১১):সেদিন তাদের কি হবে, সে সম্পর্কে তাদের পালনকর্তা সবিশেষ জ্ঞাত।<br /></div>