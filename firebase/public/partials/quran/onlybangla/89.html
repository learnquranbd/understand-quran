<div class="surah-name">সূরা : আল ফাজ্‌র</div><div class="line">(১):শপথ ফজরের,<br />(২):শপথ দশ রাত্রির, শপথ তার,<br />(৩):যা জোড় ও যা বিজোড়<br />(৪):এবং শপথ রাত্রির যখন তা গত হতে থাকে<br />(৫):এর মধ্যে আছে শপথ জ্ঞানী ব্যক্তির জন্যে।<br />(৬):আপনি কি লক্ষ্য করেননি, আপনার পালনকর্তা আদ বংশের ইরাম গোত্রের সাথে কি আচরণ করেছিলেন,<br />(৭):যাদের দৈহিক গঠন স্তম্ভ ও খুঁটির ন্যায় দীর্ঘ ছিল এবং<br />(৮):যাদের সমান শক্তি ও বলবীর্যে সারা বিশ্বের শহরসমূহে কোন লোক সৃজিত হয়নি<br />(৯):এবং সামুদ গোত্রের সাথে, যারা উপত্যকায় পাথর কেটে গৃহ নির্মাণ করেছিল।<br />(১০):এবং বহু কীলকের অধিপতি ফেরাউনের সাথে<br />(১১):যারা দেশে সীমালঙ্ঘন করেছিল।<br />(১২):অতঃপর সেখানে বিস্তর অশান্তি সৃষ্টি করেছিল।<br />(১৩):অতঃপর আপনার পালনকর্তা তাদেরকে শাস্তির কশাঘাত করলেন।<br />(১৪):নিশ্চয় আপনার পালকর্তা সতর্ক দৃষ্টি রাখেন।<br />(১৫):মানুষ এরূপ যে, যখন তার পালনকর্তা তাকে পরীক্ষা করেন, অতঃপর সম্মান ও অনুগ্রহ দান করেন, তখন বলে, আমার পালনকর্তা আমাকে সম্মান দান করেছেন।<br />(১৬):এবং যখন তাকে পরীক্ষা করেন, অতঃপর রিযিক সংকুচিত করে দেন, তখন বলেঃ আমার পালনকর্তা আমাকে হেয় করেছেন।<br />(১৭):এটা অমূলক, বরং তোমরা এতীমকে সম্মান কর না।<br />(১৮):এবং মিসকীনকে অন্নদানে পরস্পরকে উৎসাহিত কর না।<br />(১৯):এবং তোমরা মৃতের ত্যাজ্য সম্পত্তি সম্পূর্ণরূপে কুক্ষিগত করে ফেল<br />(২০):এবং তোমরা ধন-সম্পদকে প্রাণভরে ভালবাস।<br />(২১):এটা অনুচিত। যখন পৃথিবী চুর্ণ-বিচুর্ণ হবে<br />(২২):এবং আপনার পালনকর্তা ও ফেরেশতাগণ সারিবদ্ধভাবে উপস্থিত হবেন,<br />(২৩):এবং সেদিন জাহান্নামকে আনা হবে, সেদিন মানুষ স্মরণ করবে, কিন্তু এই স্মরণ তার কি কাজে আসবে?<br />(২৪):সে বলবেঃ হায়, এ জীবনের জন্যে আমি যদি কিছু অগ্রে প্রেরণ করতাম!<br />(২৫):সেদিন তার শাস্তির মত শাস্তি কেউ দিবে না।<br />(২৬):এবং তার বন্ধনের মত বন্ধন কেউ দিবে না।<br />(২৭):হে প্রশান্ত মন,<br />(২৮):তুমি তোমার পালনকর্তার নিকট ফিরে যাও সন্তুষ্ট ও সন্তোষভাজন হয়ে।<br />(২৯):অতঃপর আমার বান্দাদের অন্তর্ভুক্ত হয়ে যাও।<br />(৩০):এবং আমার জান্নাতে প্রবেশ কর।<br /></div>