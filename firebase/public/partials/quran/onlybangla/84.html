<div class="surah-name">সূরা : আল ইন‌শিকাক</div><div class="line">(১):যখন আকাশ বিদীর্ণ হবে,<br />(২):ও তার পালনকর্তার আদেশ পালন করবে এবং আকাশ এরই উপযুক্ত<br />(৩):এবং যখন পৃথিবীকে সম্প্রসারিত করা হবে।<br />(৪):এবং পৃথিবী তার গর্ভস্থিত সবকিছু বাইরে নিক্ষেপ করবে ও শুন্যগর্ভ হয়ে যাবে।<br />(৫):এবং তার পালনকর্তার আদেশ পালন করবে এবং পৃথিবী এরই উপযুক্ত।<br />(৬):হে মানুষ, তোমাকে তোমরা পালনকর্তা পর্যন্ত পৌছতে কষ্ট স্বীকার করতে হবে, অতঃপর তার সাক্ষাৎ ঘটবে।<br />(৭):যাকে তার আমলনামা ডান হাতে দেয়া হবে<br />(৮):তার হিসাব-নিকাশ সহজে হয়ে যাবে<br />(৯):এবং সে তার পরিবার-পরিজনের কাছে হৃষ্টচিত্তে ফিরে যাবে<br />(১০):এবং যাকে তার আমলনামা পিঠের পশ্চাদ্দিক থেকে দেয়া, হবে,<br />(১১):সে মৃত্যুকে আহবান করবে,<br />(১২):এবং জাহান্নামে প্রবেশ করবে।<br />(১৩):সে তার পরিবার-পরিজনের মধ্যে আনন্দিত ছিল।<br />(১৪):সে মনে করত যে, সে কখনও ফিরে যাবে না।<br />(১৫):কেন যাবে না, তার পালনকর্তা তো তাকে দেখতেন।<br />(১৬):আমি শপথ করি সন্ধ্যাকালীন লাল আভার<br />(১৭):এবং রাত্রির, এবং তাতে যার সমাবেশ ঘটে<br />(১৮):এবং চন্দ্রের, যখন তা পূর্ণরূপ লাভ করে,<br />(১৯):নিশ্চয় তোমরা এক সিঁড়ি থেকে আরেক সিঁড়িতে আরোহণ করবে।<br />(২০):অতএব, তাদের কি হল যে, তারা ঈমান আনে না?<br />(২১):যখন তাদের কাছে কোরআন পাঠ করা হয়, তখন সেজদা করে না।<br />(২২):বরং কাফেররা এর প্রতি মিথ্যারোপ করে।<br />(২৩):তারা যা সংরক্ষণ করে, আল্লাহ তা জানেন।<br />(২৪):অতএব, তাদেরকে যন্ত্রণাদায়ক শাস্তির সুসংবাদ দিন।<br />(২৫):কিন্তু যারা বিশ্বাস স্থাপন করে ও সৎকর্ম করে, তাদের জন্য রয়েছে অফুরন্ত পুরস্কার।<br /></div>