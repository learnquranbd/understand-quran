<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_27_3_0"><h4 class="panel-title"><a role="button" data-toggle="collapse" data-parent="#accordion" href="#collapse_27_3_0" aria-expanded="true" aria-controls="collapse_27_3_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_27_3_0" class="panel-collapse collapse" role="tabpanel" aria-labelledby="heading_27_3_0"><div class="panel-body"><div class="tafseer_content"><b> ১-৬ নং আয়াতের তাফসীর</b><br />
<br />
সূরাসমূহের শুরুতে যে হুরূফে মুকাত্তাআত বা বিছিন্ন অক্ষরগুলো এসে থাকে সেগুলোর পূর্ণ আলোচনা সূরায়ে বাকারার শুরুতে করা হয়েছে। সুতরাং এখানে ওগুলোর পুনরাবৃত্তি নিষ্প্রয়োজন। এগুলো হলো উজ্জ্বল ও সুস্পষ্ট কুরআনের আয়াত। এগুলো হলো মুমিনদের জন্যে পথ-নির্দেশ ও সুসংবাদ। কেননা তারাই এগুলোকে বিশ্বাস করতঃ এগুলোর অনুসরণ করে থাকে। তারা কুরআনকে সত্য বলে স্বীকার করে এবং ওর উপর আমল করে থাকে।<br />
<br />
এরা তারাই যারা সঠিকভাবে ফরয নামায আদায় করে এবং অনুরূপভাবে ফরয যাকাত প্রদানের ব্যাপারেও কোন ত্রুটি করে না। আর তারা পরকালের প্রতি পূর্ণ বিশ্বাস রাখে। মৃত্যুর পরে পুনরুত্থান এবং এরপরে পুরস্কার ও শাস্তিকেও তারা স্বীকার করে থাকে। জান্নাত ও জাহান্নামকে তারা সত্য বলে বিশ্বাস করে। যেমন অন্য আয়াতে রয়েছেঃ (আরবি)<br />
<br />
অর্থাৎ “তুমি বল- এই কুরআনি মুমিনদের জন্যে হিদায়াত ও শিফা (রোগমুক্তি), আর যারা মুমিন নয় তাদের কর্ণসমূহে বধিরতা রয়েছে।” (৪১:৪৪) আর এক জায়গায় রয়েছে (আরবি) অর্থাৎ “যেন তুমি এর দ্বারা আল্লাহ-ভীরুদেরকে সুসংবাদ দাও এবং অবাধ্য ও দুষ্ট লোকদেরকে ভয় প্রদর্শন কর।” (১৯:৯৭)<br />
<br />
এখানেও মহান আল্লাহ বলেনঃ যারা আখিরাতে বিশ্বাস করে না তাদের দৃষ্টিতে তাদের কর্মকে আমি শোভনীয় করেছি। তাদের কাছে তাদের মন্দ কাজও ভাল মনে হয়। তাই তারা ঔদ্ধত্য ও বিভ্রান্তিতে ঘুরে বেড়ায়। তাদেরই জন্যে রয়েছে কঠিন শাস্তি এবং আখিরাতে তারাই হবে সর্বাধিক ক্ষতিগ্রস্ত।<br />
<br />
মহামহিমান্বিত আল্লাহ স্বীয় নবী (সঃ)-কে সম্বোধন করে বলেনঃ হে নবী (সঃ)! নিশ্চয়ই তোমাকে আল-কুরআন দেয়া হয়েছে প্রজ্ঞাময় সর্বজ্ঞের নিকট হতে। তাঁর আদেশ ও নিষেধের মধ্যে কি নিপুণতা রয়েছে তা তিনিই ভাল জানেন। ছোট বড় সমস্ত কাজ সম্পর্কে তিনি পূর্ণ অবহিত। সুতরাং কুরআন কারীমের সবকিছুই নিঃসন্দেহে সত্য। এর মধ্যে যেসব আদেশ ও নিষেধ রয়েছে সবই ন্যায় ও ইনসাফপূর্ণ। যেমন মহান আল্লাহ বলেনঃ (আরবি) অর্থাৎ “তোমার প্রতিপালকের কথা সত্য ও ন্যায় রূপে পূর্ণ হয়ে গেছে।” (৬: ১১৬)</div></div></div></div><div class="panel panel-default"><div class="panel-heading" role="tab" id="heading_27_3_1"><h4 class="panel-title"><a role="button" data-toggle="collapse" data-parent="#accordion" href="#collapse_27_3_1" aria-expanded="true" aria-controls="collapse_27_3_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_27_3_1" class="panel-collapse collapse" role="tabpanel" aria-labelledby="heading_27_3_1"><div class="panel-body"><div class="tafseer_content"><p>যারা সালাত কায়েম করে ও যাকাত দেয় আর তারাই আখেরাতে নিশ্চিত বিশ্বাস রাখে [১]। <br /> <br />[১] অর্থাৎ কুরআন মজীদের এ আয়াতগুলো কেবলমাত্র এমনসব লোকদেরই পথ নির্দেশনা দেয় এবং শুভ পরিণামের সুসংবাদও একমাত্র এমনসব লোকদের দান করে যাদের মধ্যে দু’টি বৈশিষ্ট্য ও গুণাবলী পাওয়া যায়। একটি হচ্ছে, তারা ঈমান আনে এবং সে ঈমান অনুসারে আমল করে। ঈমান আনার অর্থ হচ্ছে তারা কুরআন ও মুহাম্মাদ সাল্লাল্লাহু আলাইহি ওয়া সাল্লামের দাওয়াত গ্ৰহণ করে। এক আল্লাহ্‌কে নিজেদের একমাত্র উপাস্য ও রব বলে মেনে নেয়। কুরআনকে আল্লাহ্‌র কিতাব হিসেবে স্বীকার করে নেয়। মুহাম্মাদ সাল্লাল্লাহু আলাইহি ওয়া সাল্লামকে সত্য নবী বলে গ্ৰহণ করে। আর আমল করার অর্থ হচ্ছে, তারা এ বিষয়গুলো কেবলমাত্র মেনে নিয়েই বসে থাকে না বরং কার্যত এগুলোর অনুসরণ ও আনুগত্য করতে উদবুদ্ধ হয়। তাই তারা সালাত কায়েম করে এবং যাকাত দেয়। দ্বিতীয় গুণটি হচ্ছে, তারা ঈমান রাখে যে, এ জীবনের পর দ্বিতীয় আর একটি জীবন আছে, সেখানে আমাদের নিজেদের কাজের হিসেব দিতে এবং প্রত্যেকটি কাজের প্রতিদান লাভ করতে হবে। এ দু’টি শর্ত যারা পূর্ণ করবে কুরআন মজীদের আয়াত তাদেরকেই দুনিয়ায় সত্য সরল পথের সন্ধান দেবে। [ইবন কাসীর] এ পথের প্রতিটি পর্যায়ে তাদেরকে শুদ্ধ ও অশুদ্ধ এবং ন্যায় ও অন্যায়ের পার্থক্য বুঝিয়ে দেবে। তাদেরকে ভুল পথের দিকে অগ্রসর হবার হাত থেকে রক্ষা করবে। তাদেরকে এ নিশ্চয়তা দান করবে যে, সত্য-সঠিক পথ অবলম্বন করার ফল দুনিয়ায় যাই হোক না কেন শেষ পর্যন্ত তারই বদৌলতে চিরন্তন সফলতা তারাই অর্জন করবে এবং তারা মহান আল্লাহ্‌র সন্তুষ্টি লাভের সৌভাগ্য লাভে সক্ষম হবে। যেমন অন্য আয়াতে আল্লাহ্‌ বলেন, “বলুন, ‘এটি মুমিনদের জন্য হেদায়াত ও আরোগ্য।’ আর যারা ঈমান আনে না তাদের কানে রয়েছে বধিরতা এবং কুরআন এদের (অন্তরের) উপর অন্ধত্ব তৈরী করবে।” [সূরা ফুসসিলাতঃ ৪৪]</p></div></div></div></div><div class="panel panel-default"><div class="panel-heading" role="tab" id="heading_27_3_2"><h4 class="panel-title"><a role="button" data-toggle="collapse" data-parent="#accordion" href="#collapse_27_3_2" aria-expanded="true" aria-controls="collapse_27_3_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_27_3_2" class="panel-collapse collapse" role="tabpanel" aria-labelledby="heading_27_3_2"><div class="panel-body"><div class="tafseer_content"><b> নামকরণ: </b><br />
<br />
النَّمْلِ “নামল” শব্দের অর্থ পিপীলিকা। অত্র সূরার ১৮ নং আয়াতে সুলাইমান (عليه السلام)-এর সাথে পিপীলিকা সংক্রান্ত ঘটনা বর্ণিত হয়েছে, সেখান থেকেই উক্ত নামে সূরার নামকরণ করা হয়েছে।<br />
<br />
সূরার শুরুতে কুরআন মু’মিনদের জন্য সুপথ প্রদর্শক ও সুসংবাদ, পক্ষান্তরে যারা মু’মিন নয় তাদের অশুভ পরিণতি বর্ণনা করা হয়েছে। তারপর মূসা (عليه السلام)-এর মিসর প্রত্যাবর্তনে আল্লাহ তা‘আলার সাথে কথোপকথন, সুলাইমান (عليه السلام) ও বিলকীসের বিস্তারিত ঘটনা এবং সালেহ (عليه السلام)-এর জাতি সামূদ ও লূত (عليه السلام)-এর জাতি সম্পর্কে সংক্ষিপ্ত আলোচনা করা হয়েছে। অতঃপর আল্লাহ তা‘আলার রুবুবিয়্যাহ সম্পর্কে এবং কাফিদের পুনরুত্থানকে অসম্ভব মনে করাসহ অন্যান্য বিষয়েও আলোচনা করা হয়েছে।<br />
<br />
<b> ১-৬ নং আয়াতের তাফসীর: </b><br />
<br />
طٰسٓ (ত্বা-সীন)ন এ জাতীয় “হুরূফুল মুক্বাত্বআত” বা বিচ্ছিন্ন অক্ষর সম্পর্কে সূরা বাকারার প্রথেমেই আলোচনা করা হয়েছে। এগুলোর প্রকৃত উদ্দেশ্য একমাত্র আল্লাহ তা‘আলাই ভাল জানেন।<br />
<br />
(تِلْكَ اٰيٰتُ الْقُرْاٰنِ وَكِتٰبٍ مُّبِيْنٍ) <br />
<br />
অর্থাৎ শুরুতেই আল্লাহ তা‘আলা বলছেন এগুলো কুরআন ও সুস্পষ্ট কিতাবের আয়াত অর্থাৎ এতে হালাল-হারাম, হক-বাতিল সম্পর্কে সুস্পষ্টভাবে বর্ণনা করা হয়েছে। যেগুলোর ব্যাপারে কোন অস্পষ্টতা নেই। যাতে মানুষ কোন সংশয় ও সন্দেহে না থাকে। এ সম্পর্কে সূরা শুআরার প্রথমে আলোচনা করা হয়েছে।<br />
<br />
(هُدًي وَّبُشْرٰي لِلْمُؤْمِنِيْنَ) <br />
<br />
‘মু’মিনদের জন্য পথপ্রদর্শন ও সুসংবাদ।’ পরের আয়াতে মু’মিনদের বৈশিষ্ট্য উল্লেখ করে আল্লাহ তা‘আলা বলেন: মু’মিন হল তারা যারা সালাত কায়েম করে, যাকাত দেয় এবং আখিরাতের ব্যাপারে দৃঢ় বিশ্বাসী। এ সম্পর্কে সূরা বাকারার ২-৫ নং আয়াতে আলোচনা করা হয়েছে।<br />
<br />
অতঃপর আল্লাহ তা‘আলা ঐ সকল লোকদের শাস্তির কথা বর্ণনা করছেন যারা আখিরাতের প্রতি বিশ্বাস স্থাপন করে না। তাদের জন্য পার্থিব জগতের অসৎ কার্যকলাপ ও দুনিয়ার জীবনকেই আল্লাহ তা‘আলা সুন্দর করে তুলে ধরেছেন। আল্লাহ তা‘আলা বলেন: <br />
<br />
(زُيِّنَ لِلَّذِيْنَ كَفَرُوا الْحَيٰوةُ الدُّنْيَا) <br />
<br />
“যারা কুফরী করেছে তাদের জন্য দুনিয়ার জীবনকে সুশোভিত করে দেয়া হয়েছে।” (সূরা বাকারাহ ২:১২১) ফলে দুনিয়ার চাকচিক্যে ও মোহে পড়ে তারা ঈমান আনতে পারে না, বরং তারা বিভ্রান্ত লোকদের মত ঘুরপাক খায়। এদের জন্যই রয়েছে নিকৃষ্ট শাস্তি। আর এরাই আখিরাতে সবচেয়ে বেশি ক্ষতিগ্রস্ত হবে। <br />
<br />
অন্যত্র আল্লাহ তা‘আলা বলেন: <br />
<br />
(وَنُقَلِّبُ أَفْئِدَتَهُمْ وَأَبْصَارَهُمْ كَمَا لَمْ يُؤْمِنُوْا بِه۪ٓ أَوَّلَ مَرَّةٍ وَّنَذَرُهُمْ فِيْ طُغْيَانِهِمْ يَعْمَهُوْنَ) <br />
<br />
“তারা যেমন প্রথমবারে তাতে ঈমান আনেনি আমিও তাদের মনোভাবের ও দৃষ্টিভঙ্গির পরিবর্তন করে দেব এবং তাদেরকে তাদের অবাধ্যতায় উদভ্রান্তের মত ঘুরে বেড়াতে দেব।” (সূরা আন‘আম ৬:১১০)<br />
<br />
অতএব যারাই আল্লাহ তা‘আলা ও তাঁর রাসূলের অবাধ্য হবে, শয়তানের পথ অনুসরণ করবে তারাই আখিরাতে কঠিন শাস্তির অধিকারী হবে। যে শাস্তি থেকে কোনভাবেই পরিত্রাণ পাওয়া যাবে না। তাই আমাদের উচিত শয়তানের পথ বর্জন করে আল্লাহ তা‘আলা ও রাসূলের পথে চলা।<br />
<br />
(وَإِنَّكَ لَتُلَقَّي الْقُرْاٰنَ مِنْ لَّدُنْ حَكِيْمٍ عَلِيْمٍ) <br />
‘নিশ্চয়ই তোমাকে আল-কুরআন দেয়া হচ্ছে প্রজ্ঞাময়, সর্বজ্ঞের নিকট হতে’ অর্থাৎ কুরআন নাযিল করা হয় প্রজ্ঞাময় ও মহান জ্ঞানী আল্লাহ তা‘আলার পক্ষ থেকে, তারপর তুমি তা গ্রহণ কর। কুরআন কোন শয়তানের কথা নয়, মুহাম্মাদ (সাল্লাল্লাহু ‘আলাইহি ওয়া সাল্লাম)-এর নিজেরও কথা নয়, বরং তা আল্লাহ তা‘আলার কথা। সুতরাং মক্কার কাফিরসহ যারা বলে, মুহাম্মাদ তা রচনা করেছে কিম্বা শয়তান তার কাছে ওয়াহী করে; তাদের কথা সম্পূর্ণ মিথ্যা ও বানোয়াট। এ সম্পর্কে সূরা শু‘আরার ১৯২ নং আয়াতে আলোচনা করা হয়েছে।<br />
<br />
<b> আয়াত হতে শিক্ষণীয় বিষয়: </b><br />
<br />
১. কুরআনের বিধি-বিধান সুস্পষ্ট এতে কোন প্রকার অস্পষ্টতা নেই।<br />
২. কুরআন তাদের জন্যই সুসংবাদ বয়ে আনবে যারা সালাত আদায় করবে, যাকাত দেবে এবং আখিরাতের প্রতি দৃঢ় বিশ্বাসী হবে।<br />
৩. যারা কাফির তারা আখিরাতে সবচেয়ে বেশি ক্ষতিগ্রস্ত হবে ।<br />
৪. কুরআন কোন মানব রচিত গ্রন্থ নয়, বরং সন্দেহাতীতভাবে তা আল্লাহ তা‘আলার পক্ষ থেকে অবতীর্ণ কিতাব।<br />
</div></div></div></div><div class="panel panel-default"><div class="panel-heading" role="tab" id="heading_27_3_3"><h4 class="panel-title"><a role="button" data-toggle="collapse" data-parent="#accordion" href="#collapse_27_3_3" aria-expanded="true" aria-controls="collapse_27_3_3"><i class="more-less fa fa-plus"></i>আহসানুল বায়ান</a></h4></div><div id="collapse_27_3_3" class="panel-collapse collapse" role="tabpanel" aria-labelledby="heading_27_3_3"><div class="panel-body"><div class="tafseer_content"><p>যারা যথাযথভাবে নামায পড়ে, যাকাত দেয় ও পরলোকে নিশ্চিত বিশ্বাসী। [১] <br /> <br />[১] এ বিষয়টি বিভিন্ন স্থানে কয়েকবার আলোচিত হয়েছে যে, কুরআন কারীম এমনিতে বিশ্ব মানবতার পথ নির্দেশিকা হিসাবে অবতীর্ণ হয়েছে। কিন্তু তা হতে সত্যিকার পথ ওরাই পায়, যারা পথ অন্বেষণকারী। যারা নিজেদের অন্তর ও মস্তিষ্কর জানালাগুলি সত্য দেখার ও শোনার জন্য বন্ধ রাখে বা যাদের অন্তরাত্মা পাপের অন্ধকারে নিমজ্জিত, তাদেরকে কুরআন কিরূপে পথের দিশা দিতে পারে? এর উদাহরণ সেই (ঘুমন্ত বা) অন্ধ ব্যক্তিদের ন্যায় যারা সূর্যের আলো থেকে বঞ্চিত; যদিও সূর্য সারা বিশ্বকে আলোকিত করে। <br /></p></div></div></div></div><div class="panel panel-default"><div class="panel-heading" role="tab" id="heading_27_3_4"><h4 class="panel-title"><a role="button" data-toggle="collapse" data-parent="#accordion" href="#collapse_27_3_4" aria-expanded="true" aria-controls="collapse_27_3_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_27_3_4" class="panel-collapse collapse" role="tabpanel" aria-labelledby="heading_27_3_4"><div class="panel-body"><div class="tafseer_content"><p>যারা সালাত কায়েম করে এবং যাকাত দেয়। আর তারাই আখিরাতের প্রতি নিশ্চিত বিশ্বাস রাখে।</p></div></div></div></div><div class="panel panel-default"><div class="panel-heading" role="tab" id="heading_27_3_5"><h4 class="panel-title"><a role="button" data-toggle="collapse" data-parent="#accordion" href="#collapse_27_3_5" aria-expanded="true" aria-controls="collapse_27_3_5"><i class="more-less fa fa-plus"></i>মুহিউদ্দীন খান</a></h4></div><div id="collapse_27_3_5" class="panel-collapse collapse" role="tabpanel" aria-labelledby="heading_27_3_5"><div class="panel-body"><div class="tafseer_content"><p>যারা নামায কায়েম করে, যাকাত প্রদান করে এবং পরকালে নিশ্চিত বিশ্বাস করে।</p></div></div></div></div><div class="panel panel-default"><div class="panel-heading" role="tab" id="heading_27_3_6"><h4 class="panel-title"><a role="button" data-toggle="collapse" data-parent="#accordion" href="#collapse_27_3_6" aria-expanded="true" aria-controls="collapse_27_3_6"><i class="more-less fa fa-plus"></i>জহুরুল হক</a></h4></div><div id="collapse_27_3_6" class="panel-collapse collapse" role="tabpanel" aria-labelledby="heading_27_3_6"><div class="panel-body"><div class="tafseer_content"><p>যারা নামায কায়েম করে ও যাকাত প্রদান করে, আর তারা আখেরাত সন্বন্ধে স্বয়ং দৃঢ়বিশ্বাস রাখে।</p></div></div></div></div></div>