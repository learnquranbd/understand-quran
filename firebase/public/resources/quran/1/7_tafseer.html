<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_1_7_0"><h4 class="panel-title"><a role="button" data-toggle="collapse" data-parent="#accordion" href="#collapse_1_7_0" aria-expanded="true" aria-controls="collapse_1_7_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_1_7_0" class="panel-collapse collapse" role="tabpanel" aria-labelledby="heading_1_7_0"><div class="panel-body"><div class="tafseer_content">এর বর্ণনা পূর্বেই গত হয়েছে যে, বান্দার এ কথার ওপর মহান আল্লাহ বলেন, ‘এটা আমার বান্দার জন্য এবং আমার বান্দার জন্য ঐ সব কিছুই রয়েছে যা সে চাবে।’ এ আয়াতটি সীরাতে মুস্তাকীমের তাফসীর এবং ব্যাকরণবিদ বা নাহ্বীদের নিকট এটা ‘সীরাতে মুস্তাকীম’ হতে বদল হয়েছে এবং ‘আতফ্ েবায়ানও হতে পারে। মহান আল্লাহই এ সম্পর্কে সবচেয়ে ভালো জানেন। আর যারা মহান আল্লাহর পুরষ্কার লাভ করেছে তাদের বর্ণনা সূরাহ্ নিসার মধ্যে এসেছে। ইরশাদ হচ্ছেঃ<br />
<br />
﴿وَمَنْ یُّطِعِ اللّٰهَ وَ الرَّسُوْلَ فَاُولٰٓىِٕكَ مَعَ الَّذِیْنَ اَنْعَمَ اللّٰهُ عَلَیْهِمْ مِّنَ النَّبِیّٖنَ وَ الصِّدِّیْقِیْنَ وَالشُّهَدَآءِ وَ الصّٰلِحِیْنَ١ۚ وَ حَسُنَ اُولٰٓىِٕكَ رَفِیْقًاؕ۝۶۹ ذٰلِكَ الْفَضْلُ مِنَ اللّٰهِ١ؕ وَ كَفٰى بِاللّٰهِ عَلِیْمًا﴾<br />
<br />
আর যে কেউ মহান আল্লাহ ও রাসূলের অনুগত হয়, তারা ঐ ব্যক্তিদের সাথী হবে যাদের প্রতি মহান আল্লাহ অনুগ্রহ করেছেন; অর্থাৎ নবীগণ, সিদ্দীকগণ, শহীদগণ ও সৎ কর্মশীল; আর এরাই সর্বোত্তম সাথী। এটাই মহান আল্লাহর অনুগ্রহ এবং মহান আল্লাহর জ্ঞানই যথেষ্ট। (৪ নং সূরাহ্ নিসা, আয়াত  নং ৬৯-৭০)<br />
<br />
‘আবদুল্লাহ ইবনু ‘আব্বাস (রাঃ) বলেছেন যে, এ আয়াতের ভাবার্থ হচ্ছেঃ ‘হে মহান আল্লাহ! আপনি আমাকে ঐ সব ফিরিশতা, নবী, শহীদ এবং সৎলোকের পথে পরিচালিত করুন যাদেরকে আপনি আপনার আনুগত্য ও ‘ইবাদতের কারণে পুরস্কৃত করেছেন।’<br />
<br />
উল্লিখিত আয়াতটি নিম্নের আয়াতটির মতোঃ مَنْ یُّطِعِ اللّٰهَ وَ الرَّسُوْلَ فَاُولٰٓىِٕكَ مَعَ الَّذِیْنَ اَنْعَمَ اللّٰهُ عَلَیْهِمْ ‘আর যে কেউ মহান আল্লাহ ও রাসূলের অনুগত হয়, তারা ঐ ব্যক্তিদের সাথী হবে যাদের প্রতি মহান আল্লাহ অনুগ্রহ করেছেন;’ <br />
<br />
আবূ জা‘ফর আর রাযী (রহঃ) রাবী‘ ইবনু আনাস (রাঃ)-এর সূত্রে বর্ণনা করে বলেন, صِرَاطَ الَّذِیْنَ اَنْعَمْتَ عَلَیْهِمْ এর দ্বারা উদ্দেশ্য হলো নবীগণ। ইবনু জরাইজ ও মুজাহিদ (রহঃ) ইবনু ‘আব্বাস (রাঃ)-এর সূত্রে বলেন যে, صِرَاطَ الَّذِیْنَ اَنْعَمْتَ عَلَیْهِمْ এর দ্বারা উদ্দেশ্য হলো মু’মিনগণ। আল ওয়াকী‘ (রহঃ) বলেন, তারা হলো মুসলিমগণ। আর ‘আব্দুর রহমান ইবনু যায়দ ইবনু আসলাম (রহঃ) বলেন, তারা হলো নবী এবং তার সাথীবর্গ। এ সবের মধ্যে ইবনু ‘আব্বাস (রাঃ)-এর তাফসীরটিই বেশি ব্যাপক এবং সর্ববিষয়কে অন্তর্ভুক্তকারী। মহান আল্লাহই ভালো জানেন। <br />
<br />
غَیْرِ الْمَغْضُوْبِ عَلَیْهِمْ وَلَا الضَّآلِّیْنَ۠ এই বাক্যেও غير নামক শব্দটিতে জামহূরগণ রা (ر) অক্ষরে যের দিয়ে পড়েছেন। অর্থাৎ এর অর্থ হচ্ছেঃ ‘হে মহান আল্লাহ! আপনি আমাদেরকে সরল সোজা পথপ্রদর্শন করুন, ঐ সব লোকের পথ যাদেরকে আপনি পুর®কৃত করেছেন, যারা হিদায়াত বা সুপথ প্রাপ্ত এবং অটল অবিচল ছিলেন এবং মহান আল্লাহ ও তাঁর রাসূল (সাল্লাল্লাহু ‘আলাইহি ওয়া সাল্লাম)-এর অনুগত ছিলেন। যারা মহান আল্লাহর নির্দেশ পালনকারী ও নিষিদ্ধ কাজ থেকে দূরে-বহুদূরে অবস্থানকারী ছিলেন। আর ঐ সব লোকের পথ হতে রক্ষা করুন যাদের ওপর আপনার ধূমায়িত ক্রোধ ও অভিশাপ বর্ষিত হয়েছে, যারা সত্যকে জেনে শুনেও তা থেকে দূরে সরে গেছে এবং পথভ্রষ্ট লোকদের পথ থেকেও আমাদেরকে বাঁচিয়ে রাখুন যাদের সঠিক পথ সম্পর্কে কোন ধারণা ও জ্ঞানই নেই, যারা পথভ্রষ্ট হয়ে লক্ষ্যহীনভাবে ইতস্ততঃ ঘুরে বেড়ায় এবং তাদেরকে সরল, সঠিক সাওয়াবের পথ দেখানো হয় না। আর বাক্যে لا (লা) দ্বারা তাকিদ করা হয়েছে এই জন্য যে, যেন তা এ বিষয়ের প্রমাণ করে যে, এখানে দু’টি ভুল পথ রয়েছে আর তাহলো ইয়াহূদ ও খ্রিষ্টানদের পথ। <br />
<br />
কেউ কেউ মনে করেন যে, এখানে غير শব্দটি ইসতেছনা বা প্রভেদ সৃষ্টি করার জন্য এসেছে। অতএর তা استثناء منقطع হবে। কেননা যাদের ওপর অনুগ্রহ করা হয়েছে তাদের মধ্য হতে এ প্রভেদ হচ্ছে অথচ তারা তাদের অন্তর্ভুক্তই ছিলো না। তবে আমরা যা উল্লেখ করেছি সেটাই সর্বাধিক উত্তম। যেমন কবির উক্তিঃ <br />
<br />
كأنَّك من جِمال بني أقَيش ... يُقَعْقَعُ عند (৫) رِجْلَيْه بشَنِّ.<br />
<br />
মূলত ‘ইবারাতটি হওয়ার কথা ছিলোঃ<br />
<br />
كأنَّك جمل من جِمال بني أقَيش ... يُقَعْقَعُ عند رِجْلَيْه بشَنِّ.<br />
<br />
অতঃপর মাওসূফকে বিলুপ্ত করে সিফাতের ওপরই যথেষ্ট করা হয়েছে। আর এ রূপই হলো غَیْرِ الْمَغْضُوْبِ عَلَیْهِمْ। এর ভাবার্থ হলো, غَیْرِ صِرَاطِ الْمَغْضُوْبِ عَلَیْهِمْ অর্থাৎ অভিশপ্তদের পথে নয়। মুযাফ ইলাই উল্লেখ করে মুযাফ উল্লেখ না করার ওপর ক্ষ্যান্ত করা হয়েছে। আর এ কথাগুলোর পক্ষে পূর্ববর্তী বাক্যগুলোই প্রমাণ বহন করে। আর তা হলো মহান আল্লাহর বাণীঃ اِهْدِنَا الصِّرَاطَ الْمُسْتَقِیْمَ صِرَاطَ الَّذِیْنَ اَنْعَمْتَ عَلَیْهِمْ এরপর মহান আল্লাহ বললেনঃ غَیْرِ الْمَغْضُوْبِ عَلَیْهِمْ وَلَا الضَّآلِّیْنَ۠।<br />
<br />
আবার কেউ কেউ لا (লা) কে অতিরিক্ত বলেছেন। তাদের মতে বাক্যটির মূলরূপ ছিলোঃ غَیْرِ الْمَغْضُوْبِ عَلَیْهِمْ وَ الضَّآلِّیْنَ۠ তারা কবি আজ্জাজের পংক্তির মাধ্যমে প্রমাণ করার চেষ্টা করেছেন। কবি বলেনঃ في بئْر لا حُورٍ سرى وما شَعَر এখানে لا (লা) অব্যয়টি অতিরিক্ত। তবে বিশুদ্ধ তাই যা আমরা পূর্বে বর্ণনা করেছি। তাইতো ‘উমার ইবনুল খাত্তাব (রাঃ) غَیْرِ الْمَغْضُوْبِ عَلَیْهِمْ وَ غَیْرِ الضَّآلِّیْنَ۠ পড়তেন বলেও বর্ণনা এসেছে। যা আবূ ‘উবাইদ আল কাসিম ইবনু সাল্লাম স্বীয় ‘ফাযায়িলুল কুর’আন’ এর মধ্যে উল্লেখ করেছেন। আর এর সনদটিও সহীহ। উবাই ইবনু কা‘ব (রাঃ) থেকেও এরূপ বর্ণনা রয়েছে যে, তিনিও উমর ইবনু খাত্তাব (রাঃ)-এর মতো পড়তেন। যদি তাদের দুজন থেকে বর্ণিত বিষয়টিকে ব্যাখ্যা হিসেবেও গণ্য করা হয় তথাপিও তা আমাদের মতটিকেই সাব্যস্ত করার প্রতি একটি প্রমাণ বহন করে যে, এ বাক্যে لا (লা) দ্বারা তাকিদ করা হয়েছে এই জন্য যে, যাতে এ সন্দেহ না থাকে যে, اَنْعَمَتَ عَلَيْهِمْ এর ওপর ‘আতফ করা হয়েছে। আর একটি কারণ হলো এই যে, দু’টি ভুল পথের পার্থক্যও অনুধাবন করে তা থেকে বিরত থাকা যায়। <br />
<br />
ঈমানদারদের পন্থা তো এটাই যে, সত্যের জ্ঞান থাকতে হবে এবং তার ‘আমলও থাকতে হবে। ইয়াহূদীদের ‘আমল নেই এবং খ্রিষ্টানদের জ্ঞান নেই। এ জন্যই ইয়াহূদীরা অভিশপ্ত হলো এবং খ্রিষ্টানরা হলো পথভ্রষ্ট। কেননা জেনে শুনে ইচ্ছাকৃতভাবে ‘আমল পরিত্যাগ করা লা‘নত বা অভিশাপের কারণ হয়ে দাঁড়ায়। মহান আল্লাহ ইরশাদ করেনঃ  ﴿مَنْ لَّعَنَهُ اللّٰهُ وَ غَضِبَ عَلَیْهِ﴾<br />
<br />
ইয়াহূদীদেরকে মহান আল্লাহ অভিশাম্পাত করেছেন এবং যাদের প্রতি তিনি গযব নাযিল করেছেন। (৫ নং সূরাহ্ মায়িদাহ, আয়াত নং ৬০)<br />
<br />
খ্রিষ্টানরা যদিও একটা জিনিসের ইচ্ছা করে, কিন্তু তার সঠিক পথ তারা পায় না। কেননা তাদের কর্ম পন্থা ভুল এবং তারা সত্যের অনুসরণ হতে দূরে সরে পড়েছে। অভিশাপ ও পথভ্রষ্টতা এই দুই দলের তো রয়েছেই, কিন্তু ইয়াহূদীরা অভিশাপের অংশে একধাপ এগিয়ে রয়েছে। যেমন কুর’আনুল কারীমে ইরশাদ হচ্ছেঃ  ﴿قَدْ ضَلُّوْا مِنْ قَبْلُ وَ اَضَلُّوْا كَثِیْرًا وَّ ضَلُّوْا عَنْ سَوَآءِ السَّبِیْلِ﴾<br />
<br />
খ্রিষ্টানরা অতীতে নিজেরা ভ্রান্তিতে পতিত হয়েছে এবং অন্যান্যদেরকেও ভ্রান্তিতে নিক্ষেপ করেছে।(৫ নং সূরাহ্ মায়িদাহ, আয়াত  নং ৭৭) <br />
<br />
এ কথার সমর্থনে বহু হাদীস ও বর্ণনা পেশ করা যেতে পারে। মুসনাদ আহমাদে আছে যে, ‘আদী ইবনু হাতিম (রাঃ) বলেছেনঃ রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সেনাবাহিনী একবার আমার ফুফুকে এবং কতকগুলো লোককে বন্দী করে রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর নিকট হাযির করেন। আমার ফুফু তখন বললেনঃ ‘আমাকে দেখা-শোনা করার লোক দূরে সরে রয়েছে এবং আমি একজন অধিক বয়স্ক অচল বৃদ্ধা। আমি কোন খিদমাতের যোগ্য নই। সুতরাং দয়া করে আমাকে ছেড়ে দিন। মহান আল্লাহ আপনার ওপরও দয়া করবেন।’ রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁকে জিজ্ঞেস করলেনঃ ‘যে তোমার খবরাখবর নিয়ে থাকে সে ব্যক্তিটি কে? তিনি বললেনঃ ‘আদী ইবনু আবী হাতিম।’ রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ ‘সে কি ঐ ব্যক্তি যে মহান আল্লাহ ও তাঁর রাসূল (সাল্লাল্লাহু ‘আলাইহি ওয়া সাল্লাম) হতে এদিক ওদিক পালিয়ে বেড়াচ্ছে? তারপর রাসূলুল্লাহ (সাল্লাল্লাহু ‘আলাইহি ওয়া সাল্লাম) তাকে বিনা শর্তে মুক্তি দেন। তারপর যখন রাসূলুল্লাহ (সাল্লাল্লাহু ‘আলাইহি ওয়া সাল্লাম) ফিরে আসেন তখন তাঁর সাথে আরেকটি লোক ছিলেন। খুব সম্ভব তিনি ‘আলীই (রাঃ) ছিলেন। তিনি আমার ফুফুকে বললেনঃ ‘যাও, তাঁর কাছে গিয়ে সাওয়ারীর প্রার্থনা করো।’ আমার ফুফু তার কাছে প্রার্থনা জানালে রাসূলুল্লাহ (সাল্লাল্লাহু ‘আলাইহি ওয়া সাল্লাম) সাথে সাথে তা মঞ্জুর করেন এবং তিনি সাওয়ারী পেয়ে যান। তিনি এখান থেকে মুক্তি লাভ করে সোজা আমার নিকট চলে আসেন এবং বলেনঃ ‘ রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর দানশীলতা তোমার পিতা হাতিমকেও ছাড়িয়ে গেছে। তাঁর কাছে একবার কেউ গেলে আর শূন্য হাতে ফিরে আসে না।’ এ কথা শুনে আমিও রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর কাছে হাযির হই। আমি দেখি যে, ছোট ছেলে ও বৃদ্ধা স্ত্রীলোকেরা তাঁর কাছে অবাধে যাতায়াত করছে এবং তিনি তাদের সাথে অকুণ্ঠচিত্তে অকৃত্রিমভাবে আলাপ-আলোচনা করছেন। এ অবস্থা দেখে আমার বিশ্বাস হলো যে, তিনি কাইসার ও কিসরার মতো বিশাল রাজত্ব ও সম্মানের অভিলাষী নন। তিনি আমাকে দেখে বলেনঃ ‘আদী! লা ইলাহা ইল্লাল্লাহু’ বলা হতে পালিয়ে বেড়াচ্ছো কেন? মহান আল্লাহ ব্যতীত অন্য কেউ উপাসনার যোগ্য আছে কি? মহাসম্মানিত আল্লাহ সুবহানাহু ওয়া তা‘আলা থেকে বড় আর কেউ আছে কি?’ তাঁর এই কথাগুলো এবং তাঁর সরলতা ও অকৃত্রিমতা আমার ওপর এমনভাবে দাগ কাটলো ও ক্রিয়াশীল হলো যে তৎক্ষণাৎ আমি ইসলাম কবূল করলাম এবং দেখতে পেলাম যে রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর মুখমণ্ডল আনন্দে রক্তিমবর্ণ ধারণ করেছে। তিনি বললেনঃ<br />
<br />
المغضوب عليهم اليهود وإن الضالين النصارى<br />
<br />
‘যারা মহান আল্লাহর ক্রোধ অর্জন করেছে তারা হলো ইয়াহূদী এবং যারা ধ্বংসের শেষ সীমায় পৌঁছে গেছে তারা হলো খ্রিষ্টান।’ এ হাদীসটি ইমাম তিরমিযী (রহঃ)-ও বর্ণনা করেছেন এবং তিনি একে হাসান গারীব বলেছেন। (মুসনাদ আহমাদ ৪/৩৭৮, জামি‘ তিরমিযী ৮/২৮৯। হাদীসটি সহীহ) আমি বলবো (ইবনু কাসীর) এরূপ বর্ণনা হাম্মাদ ইবনু সালামাহ (রহঃ) ‘আদী ইবনু হাতিম (রাঃ) থেকে বর্ণনা করেন যে, তিনি বলেছেন, আমি রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে মহান আল্লাহর বাণী المغضوب عليهم সম্পর্কে জিজ্ঞেস করলে উত্তরে তিনি বললেন, তারা হলো ইয়াহূদী আর ولا الضالين সম্পর্কে জিজ্ঞেস করলে উত্তরে তিনি বললেন, তারা হলো النصارى هم الضالون অর্থাৎ নাসারা তথা খ্রিষ্টানগণ হচ্ছে ضالون বা পথভ্রষ্ট। সুফইয়ান ইবনু ‘উয়াইনাহ (রহঃ)ও আদী ইবনু হাতিম (রাঃ) থেকে এরূপ বর্ণনা করেছেন। অবশ্য আদী ইবনু হাতিম (রাঃ) থেকে বিভিন্ন সনদে বর্ণনা করা হয়েছে।<br />
<br />
‘আব্দুর রায্যাক (রহঃ) মা‘মার থেকে তিনি বুদাইলীল ‘উকাইলী থেকে তিনি ‘আবদুল্লাহ ইবনু শাকীক (রহঃ) থেকে বর্ণনা করেন যে, বানূ কাইনের একটি লোক ‘ওয়াদিউল কুরায়’ রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর ঘোড়ায় আরোহন অবস্থায় তাঁকে জিজ্ঞাসা করলেন যে, হে আল্লাহর রাসূল তারা কারা? তিনি বললেন مَغْضُوْبِ عَلَیْهِمْ এবং ইশারা করলেন ইয়াহূদীর দিকে الضالون هم النصارى অর্থাৎ নাসারা তথা খ্রিষ্টানগণ হচ্ছে ضالون বা পথভ্রষ্ট। (মুসনাদ আহমাদ, ৫/৭৭। ইবনু জারীর স্বীয় তাফসীরে ১/৬১। তাফসীরে ফাতহুল কাদীর ১/২৯। হাদীস সহীহ) জুরাইরী, ‘উরওয়াহ এবং খালিদ আল হায্যা (রহঃ) ‘আবদুল্লাহ ইবনু শাকীক থেকে মুরসাল সূত্রে হাদীস বর্ণনা করেছেন তারা কেউই রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর নিকট থেকে শ্রবনকারীর নাম উল্লেখ করেন নি। আর ‘উরওয়ার বর্ণনায় ‘আবদুল্লাহ ইবনু শাকীক এর স্থলে ‘আবদুল্লাহ ইবনু আমর এসেছে। মহান আল্লাহই ভালো জানেন। <br />
<br />
ইবনু মারদুয়াই ‘আবদুল্লাহ ইবনু শাকীক এর সূত্রে আবূ যার (রাঃ) থেকে মারফূ‘ সনদে বর্ণনা করেছেন, আবূ যার (রাঃ) বলেন, আমি রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে المغضوب ও الضالون সম্পর্কে জিজ্ঞেস করলে তিনি উত্তরে বলেন, ইয়াহূদ ও নাসারা। <br />
<br />
সুদ্দী (রহঃ) ‘আবদুল্লাহ ইবনু মাস‘উদ ও মহানবী (সাল্লাল্লাহু ‘আলাইহি ওয়া সাল্লাম) অন্যনা অনেকগুলো সাহাবী থেকে বর্ণনা করেন যে, مَغْضُوْبِ عَلَیْهِمْ হলো ইয়াহূদ আর ولا الضالين হলো নাসারা। এ হাদীসের আরো অনেক সনদ আছে এবং বিভিন্ন শব্দে সে সব বর্ণিত হয়েছে। ইবনু আবী হাতিম (রহঃ) বলেন, মুফাস্সিরগণের মাঝে এ প্রসঙ্গে কোন মতভেদ আছে বলে আমি জানি না। ইমামগণের তাফসীরের পক্ষে পূর্বে বর্ণিত হাদীসের পাশাপাশি নিচের আয়াতটিও একটি দালীল, যা মহান আল্লাহ বানূ ইসরাঈলকে সম্মোধন করে বলেছেনঃ<br />
<br />
بِئْسَمَا اشْتَرَوْا بِهٖۤ اَنْفُسَهُمْ اَنْ یَّكْفُرُوْا بِمَاۤ اَنْزَلَ اللّٰهُ بَغْیًا اَنْ یُّنَزِّلَ اللّٰهُ مِنْ فَضْلِهٖ عَلٰى مَنْ یَّشَآءُ مِنْ عِبَادِهٖ١ۚ فَبَآءُوْ بِغَضَبٍ عَلٰى غَضَبٍ١ؕ وَلِلْكٰفِرِیْنَ عَذَابٌ مُّهِیْنٌ۝<br />
<br />
‘তা কতোই না নিকৃষ্ট যার বিনিময়ে তারা নিজেদের আত্মাকে বিক্রি করেছে, তা এই যে, মহান আল্লাহ যা অবতীর্ণ করেছেন, জিদের বশে তারা তা প্রত্যাখ্যান করতো শুধু এজন্য যে, মহান আল্লাহ তাঁর বান্দাদের মধ্য থেকে যাকে ইচ্ছা অনুগ্রহ করেন। অতএব তারা ক্রোধের ওপর ক্রোধের পাত্র হলো এবং কাফিরদের জন্যই লাঞ্ছনাদায়ক শাস্তি রয়েছে।’ (২ নং সূরাহ বাকারার আয়াত নং ৯০) মহান আল্লাহ সূরাহ মায়িদাতে বলেছেনঃ <br />
<br />
﴿ قُلْ هَلْ اُنَبِّئُكُمْ بِشَرٍّ مِّنْ ذٰلِكَ مَثُوْبَةً عِنْدَ اللّٰهِ١ؕ مَنْ لَّعَنَهُ اللّٰهُ وَغَضِبَ عَلَیْهِ وَجَعَلَ مِنْهُمُ الْقِرَدَةَ وَالْخَنَازِیْرَ وَعَبَدَ الطَّاغُوْتَ١ؕ اُولٰٓىِٕكَ شَرٌّ مَّكَانًا وَّاَضَلُّ عَنْ سَوَآءِ السَّبِیْلِ﴾<br />
<br />
‘বলো, আমি তোমাদের কি এর চেয়ে খারাপ কিছুর সংবাদ দিবো যা মহান আল্লাহর নিকট প্রতিদান হিসেবে আছে? আর তা হলো যাকে মহান আল্লাহ লা‘নত করেছেন, যার ওপর তিনি ক্রোধানি¦ত হয়েছেন, যাদের কতককে তিনি বানর ও শুকরে পরিণত করেছেন। আর যারা তাগুতের ‘ইবাদত করেছে মর্যাদায় তারাই সবচেয়ে নিকৃষ্ট। আর সরল সত্য পথ থেকে সবচেয়ে বিচ্যুত।’  (৫  নং সূরাহ আল মায়িদাহ, আয়াত-৬১)  মহান আল্লাহ অন্যত্র আরো বলেনঃ <br />
<br />
﴿ لُعِنَ الَّذِیْنَ كَفَرُوْا مِنْۢ بَنِیْۤ اِسْرَآءِیْلَ عَلٰى لِسَانِ دَاوٗدَ وَعِیْسَى ابْنِ مَرْیَمَ١ؕ ذٰلِكَ بِمَا عَصَوْا وَّ كَانُوْا یَعْتَدُوْنَ۝ كَانُوْا لَا یَتَنَاهَوْنَ عَنْ مُّنْكَرٍ فَعَلُوْهُ١ؕ لَبِئْسَ مَا كَانُوْا یَفْعَلُوْنَ﴾<br />
<br />
‘বানী ইসরাঈলের মধ্যে যারা কুফরী করেছিলো তাদেরকে দাঊদ ও মারইয়াম পুত্র ‘ঈসার মুখে উচ্চারিত কথার দ্বারা অভিশাপ দেয়া হয়েছে। এটা এ জন্য যে তারা অমান্য করেছিলো আর তারা ছিলো সীমালঙ্ঘনকারী। তারা যে সব অসৎকর্ম করতো তা থেকে একে অন্যকে নিষেধ করতো না। তারা যা করতো তা কতোই না নিকৃষ্ট!’  (৫ নং সূরাহ আল মায়িদাহ, আয়াত-৭৮ও ৭৯)<br />
<br />
ইতিহাসের গ্রন্থসমূহে বর্ণিত আছে যে, যায়দ ইবনু ‘আমর ইবনু নুফায়িল যখন খাঁটি ধর্মের অনুসন্ধানে স্বীয় বন্ধু-বান্ধব ও সাথী-সঙ্গীসহ বেরিয়ে পড়েন এবং এদিক-ওদিক বিচরণের পর শেষে সিরিয়ায় এলেন। তখন ইয়াহূদীরা তাঁদেরকে বললোঃ ‘মহান আল্লাহর অভিশাপের কিছু অংশ না নেয়া পর্যন্ত আপনারা আমাদের ধর্মে আসতেই পারবেন না।’ তাঁরা উত্তরে বললেনঃ ‘তা হতে বাঁচার উদ্দেশ্যেই তো আমরা সত্য ধর্মের অনুসন্ধানে বের হয়েছি, কাজেই কিরূপে তা গ্রহণ করতে পারি?’ তাঁরা খ্রিষ্টানদের সাথে সাক্ষাৎ করলে তারা বললোঃ ‘আল্লাহ তা‘আলার লা‘নত ও অসন্তুষ্টির কিছু অংশ নেয়া পর্যন্ত আপনারা আমাদের ধর্মেও আসতে পারবেন না।<br />
<br />
তাঁরা বললেনঃ ‘আমরা এটাও করতে পারি না।’ তারপর যায়দ ইবনু ‘আমর ইবনু নুফাইল স্বাভাবিক ধর্মের ওপরই রয়ে গেলেন। তিনি মূর্তি পূজা ও স্বগোত্রীয় ধর্মত্যাগ করলেন, কিন্তু ইয়াহূদী ও খ্রিষ্টান ধর্ম কোনক্রমেই গ্রহণ করলেন না। তবে তাঁর সঙ্গী সাথীরা খ্রিষ্টান ধর্ম গ্রহণ করলো, কেননা ইয়াহূদীদের ধর্মের সাথে এর অনেক মিল ছিলো। যায়দের ধর্মেরই অন্তর্ভুক্ত ছিলেন ওয়ারাকা ইবনু নাওফিল। তিনি রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর নাবুওয়াতের যুগ পেয়েছিলেন এবং মহান আল্লাহর হিদায়াত তাঁকে সুপথপ্রদর্শন করেছিলো। তিনি রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর ওপর ঈমান এনেছিলেন ও সেই সময় পর্যন্ত যে ওয়াহী অবর্তীণ হয়েছিলো তিনি তার ওপর বিশ্বাস স্থাপন করেছিলেন। মহান আল্লাহ তাঁর প্রতি সন্তুষ্ট হোন। <br />
<br />
<b> ضاد এবং ظا এর মাঝে উচ্চারণগত পার্থক্য </b><br />
<br />
উলামায়ি কিরামের সহীহ মাযহাব এইযে, ضاد এবং ظا এর মধ্যে সামান্য পার্থক্য থাকলেও তা পাশাপাশি মাখরাজ হওয়ার কারণে এ পার্থক্য ক্ষমার্হ। ضاد এর সহীহ মাখরাজ হলো জিহবার প্রথম প্রান্ত এবং তার পার্শ্বের চোয়াল। আর ظاء এর মাখরাজ হচ্ছে জিহবার একদিক এবং সামনের ওপরের দু’দাঁতের প্রান্ত।<br />
<br />
দ্বিতীয়তঃ এই দু’টি অক্ষর হচ্ছে رخوة مجهورة এবং مطبقه। সুতরাং যে ব্যক্তির পক্ষে এই দু’টি অক্ষরের মাঝে পার্থক্য করা কঠিন হবে সে যদি ضاد কে ظا এর মতো পড়লে তার অপরাধটি মার্জনীয় হবে। হাদীসে আছে যে, মহানবী বলেছেনঃ أَنَا أَفْصَحُ مِنْ نُطْقِ بِالضَّادِ ‘আমি ضاد কে সবচেয়ে সঠিকভাবে পড়তে পারি।’ কিন্তু হাদীসটি য‘ঈফ ও ভিত্তিহীন। (কাশফুল খাফা- প্রথম খণ্ড, পৃষ্ঠা  নং ২৩২। ইমাম শাওকানী (রহঃ) ফাওয়াফয়দুল মাজমূআতে বর্ণনা করেছেন। হাদীস  নং ১০২০, ইমাম শাওকানী (রহঃ) বলেন, এর কোন ভিত্তি নেই তবে অর্থ সহীহ)  মহান আল্লাহই ভালো জানেন।<br />
<br />
<b> সূরাহ্ ফাতিহার সার সংক্ষেপ </b><br />
<br />
এই কল্যাণময় বরকতপূর্ণ সূরাহ টি অত্যন্ত প্রয়োজনীয় ও অপরিসীম গুরুত্বপূর্ণ বিষয়াবলীর সমষ্টি। এই সাতটি আয়াতে মহান আল্লাহর জন্য উপযুক্ত প্রশংসা, তাঁর শ্রেষ্ঠত্ব, পবিত্র নামসমূহ এবং উচ্চতম বিশেষণের সুন্দর বর্ণনা রয়েছে। সাথে সাথেই কিয়ামত দিবসের বর্ণনা দেয়া হয়েছে এবং বান্দাদের প্রতি নির্দেশ রয়েছে যে, তারা যেন সেই মহান প্রভুর নিকট অত্যন্ত বিনীতভাবে যাঞ্চা করে, যেন তাঁর কাছে নিজের দারিদ্রতা ও অসহায়ত্বের কথা অকপটে স্বীকার করে, তাঁকে সব সময় অংশীবিহীন ও তুলনাবিহীন মনে করে, খাঁটি অন্তরে তাঁর ‘ইবাদত; তাঁর একত্মবাদে বিশ্বাস করে, তাঁর কাছে সরল সোজা পথ ও তাঁর ওপর সুদৃঢ় ও অটল থাকার জন্য নিশিদিন আকুল প্রার্থনা জানায়। এই অবিসংবাদিত পথই একদিন তাকে কিয়ামতের দিন পুলসিরাতও পার করাবে এবং নবী, সিদ্দীক, শহীদ এবং সৎ লোকদের পাশে জান্নাতুল ফিরদাউসের নন্দ কাননে স্থান দিবে। সাথে সাথে আলোচ্য সূরাহ টির  মধ্যে যাবতীয় সৎকার্যাবলী সম্পাদনের প্রতি নিরন্তর উৎসাহ দেয়া হয়েছে, যাতে কিয়ামতের দিন বান্দা আত্মকৃত সাওয়াবসমূহ সাথে নিয়ে যেতে পারে। এ ছাড়া মিথ্যা ও অন্যায় পথে চলার ব্যাপারে ভীতি প্রদর্শন করা হয়েছে, যাতে কিয়ামত দিবসেও সে বাতিলপন্থীদের দল থেকে দূরে থাকতে পারে। আর সেই বাতিল পন্থিদল হচ্ছে ইয়াহূদ ও খ্রিষ্টান। <br />
<br />
<b> নি‘য়ামত হচ্ছে মহান আল্লাহর পক্ষ থেকে দান </b><br />
<br />
ধীর স্থির ও সূক্ষ্মভাবে জাগ্রত মস্তিষ্ক নিয়ে চিন্তা ভাবনা করলে অতি সহজেই অনুধাবন করা যাবে যে, মহান আল্লাহর বর্ণনারীতি কি সুন্দর! আলোচ্য সূরায় اَنْعَمْتَ নামক ব্যাক্যাংশে দানের ইসনাদ বা সম্পর্ক মহান আল্লাহর দিকে করা হয়েছে এবং اَنْعَمْتَ বলা হয়েছে। কিন্তু غَضَب-এর সম্পর্ক করা হয়নি; বরং এখানে কর্তাকেই লোপ করা হয়েছে এবং مَغْضُوْبِ عَلَیْهِمْ বলা হয়েছে। এখানে বিশ্ব প্রভুর মহান মর্যাদার প্রতি যথাযোগ্য লক্ষ্য রাখা হয়েছে। অবশ্য প্রকৃতপক্ষে মূল কর্তা আল্লাহ তা‘আলাই। যেমন অন্যস্থানে বলা হয়েছেঃ  ﴿اَلَمْ تَرَ اِلَى الَّذِیْنَ تَوَلَّوْا قَوْمًا غَضِبَ اللّٰهُ عَلَیْهِمْ﴾<br />
<br />
তুমি তাদের প্রতি লক্ষ্য করোনি, যারা মহান আল্লাহ যে সম্প্রদায়ের প্রতি রুষ্ট, তাদের সাথে বন্ধুত্ব করে? (৫৮ নং সূরাহ্ মুজাদালাহ, আয়াত  নং ১৪)<br />
<br />
এরূপভাবেই ভ্রষ্টতার পরিণতি পথভ্রষ্টের দিকেই করা হয়েছে। অথচ অন্য এক জায়গায় আছেঃ<br />
<br />
﴿مَنْ یَّهْدِ اللّٰهُ فَهُوَ الْمُهْتَدِ١ۚ وَ مَنْ یُّضْلِلْ فَلَنْ تَجِدَ لَهٗ وَلِیًّا مُّرْشِدًا﴾<br />
<br />
মহান আল্লাহ যাকে সৎ পথে পরিচালিত করেন সে সৎ পথ প্রাপ্ত এবং তিনি যাকে পথভ্রষ্ট করেন, তুমি কখনো তার কোন পথপ্রদর্শনকারী অভিভাবক পাবে না। ( ১৮ নং সূরাহ্ কাহফ, আয়াত  নং ১৭) অন্যত্র ইরশাদ হয়েছেঃ  ﴿مَنْ یُّضْلِلِ اللّٰهُ فَلَا هَادِیَ لَهٗ١ؕ وَ یَذَرُهُمْ فِیْ طُغْیَانِهِمْ یَعْمَهُوْنَ﴾<br />
<br />
মহান আল্লাহ যাদেরকে বিপথগামী করেন, তাদের কোন পথ প্রদর্শক নেই, আর মহান আল্লাহ তাদেরকে তাদেরই বিভ্রান্তির মধ্যে উদভ্রান্তের ন্যায় ঘুরে বেড়াতে ছেড়ে দেন। (৭ নং সূরাহ্ আ‘রাফ, আয়াত  নং ১৮৬)<br />
<br />
এ রকমই আরো বহু আয়াত রয়েছে যা দ্বারা এ কথা স্পষ্টভাবে প্রমাণিত হচ্ছে যে, পথপ্রদর্শনকারী ও পথ বিভ্রান্তকারী হচ্ছেন একমাত্র মহান আল্লাহ।<br />
<br />
কাদরিয়্যাহ দল, যারা কতকগুলো অস্পষ্ট আয়াতকে দালীলরূপে গ্রহণ করে বলে থাকে যে, বান্দা তার ইচ্ছাধীন ও মুক্ত স্বাধীন, সে নিজেই পছন্দ করে এবং নিজেই সম্পাদন করে। কিন্তু তাদের এ কথা ভ্রমাত্মক ও প্রমাদপূর্ণ। এটা খণ্ডনের জন্য ভূরি ভূরি আয়াতসমূহ বিদ্যমান রয়েছে। কিন্তু বাতিল পন্থীদের এটাই রীতি যে, তারা স্পষ্ট আয়াতকে পরিহার করে অস্পষ্ট আয়াতের পিছনে লেগে থাকে। বিশুদ্ধ হাদীসে রয়েছেঃ<br />
<br />
إِذَا رَأَيْتُمُ الَّذِينَ يَتَّبِعُونَ مَا تَشَابَهَ مِنْهُ فَأُولَئِكَ الَّذِينَ سَمَّى اللهُ فَاحْذَرُوهُمْ.<br />
<br />
‘যখন তোমরা এ লোকদেরকে দেখো যারা অস্পষ্ট আয়াতসমূহের পিছনে লেগে থাকে তখন বুঝে নিবে যে, তারা ওরাই যাদের নাম স্বয়ং আল্লাহ তা‘আলা নিয়েছেন এবং স্বীয় কিতাবে উল্লেখ করেছেন। সুতরাং তোমরা তাদের থেকে সতর্ক থেকো।’ (সহীহুল বুখারী, হাদীস- ৮/৪৫৪৭, সহীহ মুসলিম, হাদীস-৬৯৪৬, ইবনু মাজাহ, ১/৪৭, আবূ দাউদ, ৪/৪৫৯৮, দারিমী -১/১৪৫) এ নির্দেশনামায় রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর ইঙ্গিত এই আয়াতের প্রতি রয়েছেঃ<br />
<br />
﴿فَاَمَّا الَّذِیْنَ فِیْ قُلُوْبِهِمْ زَیْغٌ فَیَتَّبِعُوْنَ مَا تَشَابَهَ مِنْهُ ابْتِغَآءَ الْفِتْنَةِ وَ ابْتِغَآءَ تَاْوِیْلِهٖ﴾<br />
<br />
‘অতএব যাদের অন্তরে বক্রতা রয়েছে, মূলত তারাই অশান্তি সৃষ্টি ও ব্যাখ্যা বিশ্লেষণের উদ্দেশ্যে অস্পষ্টের অনুসরণ করে।’ (৩ নং সূরাহ্ আলি ‘ইমরান, আয়াত নং ৭)<br />
<br />
সুতরাং মহান আল্লাহর প্রতি কৃতজ্ঞতা প্রকাশ করা উচিত যে, বিদ‘আতীদের অনুকূলে কুর’আনুল কারীমের মধ্যে সঠিক ও অকাট্য দালীল একটিও নেই। কুর’আন মাজীদের আগমন সূচিত হয়েছে সত্য ও মিথ্যা, হিদায়াত ও গোমরাহীর মধ্যে পার্থক্য প্রদর্শনের জন্যই। বৈপরীত্য ও মতবিরোধের জন্য আসেনি বা তার অবকাশও এতে নেই। এতো মহাবিজ্ঞ ও প্রশংসিত মহান আল্লাহ কর্তৃক লাওহে মাহফূয বা সংরক্ষিত ফলক থেকে অবতীর্ণ হয়েছে। <br />
<br />
<b> আমীন বলা প্রসঙ্গ </b><br />
<br />
সূরাহ্ ফাতিহা শেষে আমীন বলা মুস্তাহাব। آمِيْن শব্দটি یَاسِیْنَ শব্দটির মতো এবং এটা آمِيْن ও পড়া হয়েছে। এর অর্থ হচ্ছেঃ ‘হে মহান আল্লাহ! আপনি কবূল করুন।’ আমীন বলা মুস্তাহাব হওয়ার দালীল হলো ঐ হাদীসটি যা মুসনাদ আহমাদ, আবূ দাঊদ এবং জামি‘ তিরমিযীতে ওয়ায়িল ইবনু হুজর (রাঃ) থেকে বর্ণিত হয়েছে। তিনি বলেনঃ ‘আমি রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে ﴿غَیْرِ الْمَغْضُوْبِ عَلَیْهِمْ وَلَا الضَّآلِّیْنَ﴾ পড়ে আমীন বলতে শুনেছি। তিনি স্বর দীর্ঘ করতেন।’ (মুসনাদ আহমাদ ৪/৩১৬, আবূ দাঊদ ১/৯৩২, তিরমিযী ২/২৪৮, হাদীস সহীহ) সুনান আবূ দাঊদে আছে যে, তিনি স্বর উচ্চ করতেন। ইমাম তিরমিযী (রহঃ) হাদীসটিকে ‘হাসান’ বলেছেন। ‘আলী (রাঃ), ইবনু মাস‘ঊদ (রাঃ) আবূ হুরায়রাহ্ (রাঃ) প্রমুখ সাহাবীগণ থেকে বর্ণিত। রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর স্বশব্দ আমীন তাঁর নিকটবর্তী প্রথম সারির লোকেরা স্পষ্টতই শুনতে পেতেন। (সুনান আবূ দাঊদ ১/৯৩৪, ইবনু মাজাহ ১/৮৫৩, দারাকুতনী ১/৩৩৫, কানযুল ‘উম্মাল ১৭৯০৪। বিভিন্ন জন য‘ঈফ বলেছেন, আর ইবনু হিব্বান অন্য একটি সনদেও স্বীয় গ্রন্থে বর্ণনা করেছেন। আলবানী (রহঃ) বিভিন্ন সনদের ভিত্তিতে মতন কে جيد তথা উত্তম বলেছেন)<br />
<br />
সুনান আবূ দাঊদ ও সুনান ইবনু মাজাহ গ্রন্থে এটাও আছে যে, ‘আমীনের শব্দে মাসজিদ প্রতিধ্বনিত হয়ে বেজে উঠে।’ (সুনান আবূ দাঊদ ১/৯৩৭, ইবনু মাজাহ ১/২৭৯) ইমাম দারাকুতনীও (রহঃ) এ হাদীসটি বর্ণনা করেছেন এবং একে ‘হাসান’ বলে মন্তব্য করেছেন।<br />
আরো বর্ণিত আছে যে, বিলাল (রাঃ) বললেনঃ ‘হে মহান আল্লাহর রাসূল (সাল্লাল্লাহু ‘আলাইহি ওয়া সাল্লাম)! আমি সালাতে যোগ দেয়ার পূর্বে ‘আমীন’ বলা শেষ করবেন না।’ (সুনান আবূ দাউদ ১/৯৩৭, দারাকুতনী ১/৩৩৫, মুসনাদ আহমাদ ৬/১২, ১৫, হাদীস য‘ঈফ) সালাতের বাইরে থাকলেও ‘আমীন’ বলতে হবে। তবে যে ব্যক্তি সালাতে থাকবে তার জন্য বেশি জোর দেয়া হয়েছে। সালাত আদায়কারী একাকী হোক বা মুক্তাদী হোক বা ইমাম হোক, সর্বাবস্থায় তাকে আমীন বলতেই হবে।<br />
<br />
সহীহুল বুখারী ও সহীহ মুসলিমে আবূ হুরায়রাহ্ (রাঃ) থেকে বর্ণিত। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
إِذَا أَمَّنَ الإِمَامُ فَأَمِّنُوا فَإِنَّهُ مَنْ وَافَقَ تَأْمِينُهُ تَأْمِينَ الْمَلاَئِكَةِ غُفِرَ لَهُ مَا تَقَدَّمَ مِنْ ذَنْبِهِ.<br />
<br />
 ‘ইমাম যখন ‘আমীন’ বলে তখন তোমরাও ‘আমীন’ বলো। কেননা যার এ আমীন বলা ফিরিশতাগণের আমীন বলার সাথে একই সময় হয়, তার পূর্বের সব গুনাহ মা‘ফ করে দেয়া হয়।’ (সহীহুল বুখারী হাঃ ৭৮২, ৪৪৭৫; আ.প্র. হাঃ ৭৩৮, ই.ফা. হাঃ ৭৪৬। ফাতহুল বারী ১১/২০৩, সহীহ মুসলিম ১/৩০৭, ৯৪২) সহীহ মুসলিমে আছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
إِذَا قَالَ أَحَدُكُمْ فِى الصَّلاَةِ آمِينَ. وَالْمَلاَئِكَةُ فِى السَّمَاءِ آمِينَ فَوَافَقَ إِحْدَاهُمَا الأُخْرَى غُفِرَ لَهُ مَا تَقَدَّمَ مِنْ ذَنْبِه.<br />
<br />
যখন তোমাদের কেউ আমীন বলে এবং ফিরিশতাগণও আমীন বলে তখন ফিরিশতার আমীন বলার সাথে যাদের আমীন বলা মিলে যাবে তাদের পিছনের সমস্ত পাপ ক্ষমা করে দেয়া হবে।’ (সহীহ মুসলিম ১/৩০৭, ৯৪৪)<br />
<br />
এর ভাবার্থ এই যে, তার ‘আমীন’ ও ফিরিশতার ‘আমীন’ বলার সময় একই হয় বা কবূল হওয়া হিসেবে অনুরূপ হয় অথবা আন্তরিকতায় অনুরূপ হয়।<br />
<br />
সহীহ মুসলিমে আবূ মূসা আশ‘আরী (রাঃ) থেকে মারফূ‘ রূপে বর্ণিত আছেঃ ইমাম যখন ﴿وَلَا الضَّآلِّیْنَ﴾ বলেন তখন তোমরা ‘আমীন’ বলো, মহান আল্লাহ দু‘আ কবূল করবেন।’  (সহীহ মুসলিম ১/৩০৩)<br />
<br />
ইবনু ‘আব্বাস (রাঃ) রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে জিজ্ঞেস করলেন, آمِيْن এর অর্থ কি? উত্তরে তিনি বললেন, হে মহান আল্লাহ! তুমি কবূল করো। জাওহারী (রহঃ) বলেন, এর অর্থ হলো যেন এরূপই হয়।<br />
<br />
ইমাম তিরমিযী (রহঃ) বলেন যে, এর অর্থ হচ্ছেঃ ‘আমাদের আশা ভঙ্গ করবেন না।’ অধিকাংশ ‘আলিম বলেন যে, এর অর্থ হলোঃ ‘হে মহান আল্লাহ! আপনি আমাদের প্রার্থনা কবূল করুন।’<br />
<br />
ইমাম কুরতুবী (রহঃ) মুজাহিদ, জা‘ফর সাদিক ও হিলাল ইবনু ইয়াসাফ (রহঃ)-এর উদ্ধৃতি দিয়ে বলেন, নিশ্চয় آمِيْن হলো মহান আল্লাহর নাম সমূহের একটি নাম। আবূ বাকর ইবনু ‘আরবী বলেন, ইবনু ‘আব্বাস (রাঃ) থেকেও মারফূ‘ সূত্রে এরূপ বর্ণিত হয়েছে। তবে তা সহীহ নয়।<br />
<br />
ইমাম মালিক (রহঃ)-এর শিষ্যবৃন্দ বলেন যে, ইমাম ‘আমীন’ বলবে না, শুধু মুক্তাদীগণ আমীন বলবে। কেননা ইমাম মালিক (রহঃ) স্বীয় মুওয়াত্তায় বর্ণনা করেছেন যা আবূ হুরায়রাহ্ (রাঃ) থেকে বর্ণিত। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
وَإِذَا قَالَ يَعْنَيْ الْإِمَامُ وَلَا الضَّالِّيْنَ فَقُوْلُوْا: آمِيْن"<br />
<br />
আর যখন ইমাম وَلَا الضَّالِّيْن বলবে তখন তোমরা ‘আমীন’ বলো। (সহীহুল বুখারী, ২/৭৮২, সুনান আবূ দাউদ, ১/৯৩৫, মুওয়াত্তা ইমাম মালিক, ১/৪৫, মুসনাদ আহমাদ, ২/৪৫৯) আর এর সমর্থনে তারা আবূ মূসা (রাঃ) কর্তৃক বর্ণিত হাদীসটিও উল্লেখ করেছেন, আর তা হলো, <br />
<br />
وَإِذَا قَرَأَ:وَلَا الضَّالِّيْنَ فَقُوْلُوْا: آمِيْن.<br />
<br />
আর যখন তিনি অর্থাৎ ইমাম وَلَا الضَّالِّيْن পড়বে তখন তোমরাও ‘আমীন’ বলো। (মুসনাদ আহমাদ, ৬/১৩৫, অত্র হাদীসে ইমাম আহমাদের ওস্তায ‘আলী ইবনু ‘আসিম অত্যধিক ভুল করার কারণে মুহাদ্দিসগণ তার সম্পর্কে সমালোচনা করেছেন) অবশ্য পূর্বেই আমরা সহীহুল বুখারী ও সহীহ মুসলিমে বর্ণিত হাদীস উল্লেখ করেছি,<br />
<br />
إِذَا أَمَّنَ الْإِمَامُ فَأَمِّنُوا.<br />
<br />
অর্থাৎ ‘ইমাম যখন ‘আমীন’ বলে তখন তোমরাও ‘আমীন’ বলো। (সহীহুল বুখারী হাঃ ৭৮২, ৪৪৭৫; আ.প্র. হাঃ ৭৩৮, ই.ফা. হাঃ ৭৪৬। ফাতহুল বারী ১১/২০৩, সহীহ মুসলিম ১/৩০৭, ৯৪২) তাছাড়া স্বয়ং মহানবী (সাল্লাল্লাহু ‘আলাইহি ওয়া সাল্লাম)-এরও ‘আমল ছিলো যে, তিনি غَیْرِ الْمَغْضُوْبِ عَلَیْهِمْ وَلَا الضَّآلِّیْنَ পড়ে ‘আমীন’ বলতেন। (সহীহুল বুখারী হাঃ ১ম ১০৭-১০৮ পৃষ্ঠা; সহীহ মুসলিম ১৭৬ পৃষ্ঠা। সুনান আবূ দাঊদ ১৩৪ পৃষ্ঠা। জামি‘ তিরমিযী ৫৭-৫৮ পৃষ্ঠা। সুনান নাসাঈ ১৪০ পৃষ্ঠা। সুনান ইবনু মাজাহ ৬২ পৃষ্ঠা। মিশকাতুল মাসাবীহ ১ম খণ্ড ৭৯-৮০ পৃষ্ঠা। মুওয়াত্তা ইমাম মালিক ১০৮ পৃষ্ঠা। সহীহ ইবনু খুযায়মাহ ১ম ২৮৭ পৃষ্ঠা। যাদুল মা‘য়াদ ১ম খণ্ড ১৩২ পৃষ্টা। হিদায়া দিরায়াহ ১০৮ পৃষ্ঠা। মিশকাতুল মাসাবীহ নূর মোহাম্মদ আযমী ২য় খণ্ড ও মাদ্রাসা পাঠ্য হাদীস  নং ৭৬৮-৭৮৭। সহীহুল বুখারী হাঃ ‘আযীযুল হক ১ম খণ্ড হাদীস  নং ৪৫৩, সহীহুল বুখারী হাঃ আধুনিক প্রকাশনী ১ম খণ্ড হাদীস নং ৭৩৬-৭৩৮, সহীহুল বুখারী হাঃ ইসলামিক ফাউণ্ডেশন ১ম খণ্ড অনুচ্ছেদসহ হাদীস  নং ৭৪১-৭৪৩। সহীহ মুসলিম ইঃ ফাঃ ২য় খণ্ড হাদীস  নং ৭৯৭-৮০৪ পর্যন্ত। সুনান আবূ দাঊদ ইসলামিক ফাউণ্ডেশন ২য় খণ্ড হাদীস  নং ৯৩২। জামি‘ তিরমিযী ইসলামিক ফাউণ্ডেশন ১ম হাদীস  নং ২৪৮ বুলূগুল মারাম বাংলা ৮৫ পৃষ্ঠা কিমিয়ায়ে সা‘আদাত ১ম খণ্ড ১৯০ পৃষ্ঠা। ইসলামিয়াত বি-এ হাদীস পর্ব-১৫৭ পৃষ্ঠা)<br />
<br />
<b> যিহরী সালাতে মুক্তাদীগণের ‘আমীন’ বলার বিধান </b><br />
<br />
যিহরী সালাতে মুক্তাদী উচ্চস্বরে ‘আমীন’ বলবে না নীরবে ‘আমীন’ বলবে এ ব্যাপারে আমাদের সহচরবৃন্দের মধ্যে মতভেদ বিদ্যমান। মতভেদের সারকথা হলো, ইমাম যদি ‘আমীন’ বলতে ভুলে যায় তাহলে মুক্তাদীগণ উচ্চস্বরে ‘আমীন’ বলবে। কিন্ত যদি ইমাম নিজেই উচ্চস্বরে ‘আমীন’ বলেন, তবে নতুন কথা মতে মুক্তাদীগণ উচ্চস্বরে ‘আমীন’ বলবে না। ইমাম আবূ হানীফা (রহঃ)-এর মাযহাব এটাই। ইমাম মালিক (রহঃ) থেকেও এরূপ বর্ণনা আছে। তাঁদের মতে অন্যান্য যিকরের ন্যায় এটা একটি যিকর। তাই সালাতের অন্যান্য যিকরের ন্যায় এটাও স্বশব্দে না হয়ে চুপে চুপে হবে। আর পুরাতন কথা হলো মুক্তাদীগণও উচ্চস্বরে ‘আমীন’ বলবে। আর ইমাম আহমাদ ইবনু হাম্বাল (রহঃ)-এর মাযহাব এটাই। আর এটা ইমাম মালিক (রহঃ)-এর দু’টি মতের দ্বিতীয় মত। কেননা ইতোপূর্বে বর্ণিত হয়েছে, حَتَّى يَرْتَجَّ الْمَسْجِدُ ‘এমনকি মাসজিদ আমীনের শব্দে প্রকম্পিত হতো।’<br />
<br />
আমাদের তৃতীয় আরেকটি মত হলো, মাসজিদ যদি ছোট হয় তাহলে মুক্তাদীগণ উচ্চস্বরে ‘আমীন’ বলবে না। কেননা এ ক্ষেত্রে তারা ইমামের ক্বিরা’আত শুনতে পায়। আর মাসজিদ যদি বড় হয় তাহলে মুক্তাদীগণ উচ্চস্বরে ‘আমীন’ বলবে। যাতে মাসজিদের প্রান্তসীমা পর্যন্ত ‘আমীন’ এর শব্দ পৌছে যায়। মহান আল্লাহই সবচেয়ে ভালো জানেন। (যিহ্রী সালাতে উঁচুস্বরে আমীন না বলা মহানবী (সাল্লাল্লাহু আলাইহি ওয়াসাল্লাম) ও সাহাবীদের ‘আমলের বিপরীত, বরং ইমাম ও মুক্তাদির সকলেরই সরবে আমীন বলতে হবে। কেননা রাসূলুল্লাহ (সাল্লাল্লাহু আলাইহি ওয়াসাল্লাম) যিহ্রী সালাতে উঁচুস্বরে আমীন বলতেন এবং ইমাম যখন আমীন বলে তখন মুক্তাদিকে আমীন বলার নির্দেশ দিতেন, যেমন ৭৮০ নং হাদীসে বর্ণিত। এছাড়াও জামি‘ তিরমিযীতে বর্ণিত আছেঃ<br />
<br />
عَنْ وَائِلِ بْنِ حُجْرٍ قَالَ سَمِعْتُ النَّبِيَّ (রাঃ) قَرَأَ غَيْرِ الْمَغْضُوبِ عَلَيْهِمْ وَلَا الضَّالِّينَ فَقَالَ آمِينَ وَمَدَّ بِهَا صَوْتَهُ.<br />
<br />
ওয়ায়িল বিন হুজর (রাঃ) থেকে বর্ণিত। তিনি বলেনঃ আমি রাসূলুল্লাহ (সাল্লাল্লাহু আলাইহি ওয়াসাল্লাম)-কে “গায়রিল মাগযূবি ‘আলাইহিম ওয়ালায্যাল্লীন” পড়তে শুনেছি। তারপর তিনি নিজের স্বরকে উচ্চ করে আমীন বলেছেন। <br />
<br />
(সহীহুল বুখারী হাঃ ১ম ১০৭-১০৮ পৃষ্ঠা; সহীহ মুসলিম ১৭৬ পৃষ্ঠা। সুনান আবূ দাঊদ ১৩৪ পৃষ্ঠা। জামি‘ তিরমিযী ৫৭-৫৮ পৃষ্ঠা। সুনান নাসাঈ ১৪০ পৃষ্ঠা। সুনান ইবনু মাজাহ ৬২ পৃষ্ঠা। মিশকাতুল মাসাবীহ ১ম খণ্ড ৭৯-৮০ পৃষ্ঠা। মুওয়াত্তা ইমাম মালিক ১০৮ পৃষ্ঠা। সহীহ ইবনু খুযায়মাহ ১ম ২৮৭ পৃষ্ঠা। যাদুল মা‘য়াদ ১ম খণ্ড ১৩২ পৃষ্টা। হিদায়া দিরায়াহ ১০৮ পৃষ্ঠা। মিশকাতুল মাসাবীহ নূর মোহাম্মদ আযমী ২য় খণ্ড ও মাদ্রাসা পাঠ্য হাদীস  নং ৭৬৮-৭৮৭। সহীহুল বুখারী হাঃ ‘আযীযুল হক ১ম খণ্ড হাদীস  নং ৪৫৩, সহীহুল বুখারী হাঃ আধুনিক প্রকাশনী ১ম খণ্ড হাদীস  নং ৭৩৬-৭৩৮, সহীহুল বুখারী হাঃ ইসলামিক ফাউণ্ডেশন ১ম খণ্ড অনুচ্ছেদসহ হাদীস  নং ৭৪১-৭৪৩। সহীহ মুসলিম ইঃ ফাঃ ২য় খণ্ড হাদীস  নং ৭৯৭-৮০৪ পর্যন্ত। সুনান আবূ দাঊদ ইসলামিক ফাউণ্ডেশন ২য় খণ্ড হাদীস  নং ৯৩২। জামি‘ তিরমিযী ইসলামিক ফাউণ্ডেশন ১ম হাদীস  নং ২৪৮ বুলূগুল মারাম বাংলা ৮৫ পৃষ্ঠা কিমিয়ায়ে সা‘আদাত ১ম খণ্ড ১৯০ পৃষ্ঠা। ইসলামিয়াত বি-এ হাদীস পর্ব-১৫৭ পৃষ্ঠা)<br />
<br />
<b> সাহাবীদের উঁচুস্বরে ‘আমীন’ বলাঃ </b><br />
<br />
وَقَالَ عَطَاءٌ آمِينَ دُعَاءٌ أَمَّنَ ابْنُ الزُّبَيْرِ وَمَنْ وَرَاءَهُ حَتَّى إِنَّ لِلْمَسْجِدِ لَلَجَّةً.<br />
<br />
‘আত্বা বলেনঃ “আমীন একটি দু‘আ। ইবনু যুবায়র (রাঃ) আমীন বলেছেন এবং তাঁর পিছনের লোকেরাও বলেছেন এমনকি মাসজিদ আমীন ধ্বনিতে গুঞ্জরিত হয়েছিলো।” (সহীহুল বুখারী হাঃ, তাগলীকুত তা‘লীক ২/৩১৮, হাফিয ইবনু হাজার]<br />
<br />
ইবনু মারদুওয়াই আহমাদ ইবনু হাসান থেকে তিনি ‘আবদুল্লাহ ইবনু মুহাম্মাদ ইবনু সালাম থেকে তিনি ইসহাক ইবনু ইবরাহীম থেকে তিনি জারীর থেকে তিনি লাইস থেকে তিনি ইবনু আবূ সুলাইম থেকে তিনি আবূ হুরায়রাহ্ (রাঃ) থেকে বর্ণনা করেন যেঃ<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন, ইমাম যখন غَیْرِ الْمَغْضُوْبِ عَلَیْهِمْ وَلَا الضَّآلِّیْنَ বলে ‘আমীন’ বলে, তখন যমীন বাসীর আমীনের সাথে আকাশ বাসীর আমীন মিলে গেলে আল্লাহ তা‘আলা বান্দার সমস্ত গুনাহ ক্ষমা করে দেন। আর যে ব্যক্তি ‘আমীন’ বলে না তার দৃষ্টান্ত ঐ ব্যক্তির ন্যায় যে, স্বীয় সম্প্রদায়ের সাথে যুদ্ধ করার পর যুদ্ধলব্ধ গণীমত নিজ নিজ অংশ নির্ণয়ের লক্ষ্যে লটারী করলে সবার অংশ বের হয়ে আসলেও তার নাম টি বের হয়ে আসলে জিজ্ঞেস করলো যে, আমার অংশ বের হয়ে আসলো না কেন? উত্তরে তাকে বলা হলো এর কারণ হলো তুমি ‘আমীন’ বলো নি।  (অত্র হাদীসের সনদে ‘ইবনু আবূ সুলাইম’ একজন স্মৃতি বিভ্রাট ও তাদলীসের দোষে অভিযুক্ত রাবী। সুতরাং হাদীসটি য‘ঈফ)<br />
</div></div></div></div><div class="panel panel-default"><div class="panel-heading" role="tab" id="heading_1_7_1"><h4 class="panel-title"><a role="button" data-toggle="collapse" data-parent="#accordion" href="#collapse_1_7_1" aria-expanded="true" aria-controls="collapse_1_7_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_1_7_1" class="panel-collapse collapse" role="tabpanel" aria-labelledby="heading_1_7_1"><div class="panel-body"><div class="tafseer_content"><p>তাদের পথ, যাদেরকে আপনি নিয়ামত দিয়েছেন [১], যাদের উপর আপনার ক্রোধ আপতিত হয়নি [২] এবং যারা পথভ্রষ্টও নয় [৩] <br /> <br />[১] এটা আল্লাহ্‌র নির্ধারিত সঠিক ও দৃঢ় পথের প্রথম পরিচয়। এর অর্থ এই যে, আল্লাহ্‌র নিকট হতে যে পথ নাযিল হয়েছে, তা অনুসরণ করলে আল্লাহ্‌র রহমত ও নিয়ামত লাভ করা যায়। দ্বিতীয়তঃ তা এমন কোন পথই নয়, যাহা আজ সম্পূর্ণ নূতনভাবে পেশ করা হচ্ছে- পূর্বে পেশ করা হয় নি। বরং তা অতিশয় আদিম ও চিরন্তন পথ। মানুষের এই কল্যাণের পথ অত্যন্ত পুরাতন, ততখানি পুরাতন যতখানি পুরাতন হচ্ছে স্বয়ং মানুষ। প্রথম মানুষ হতেই এটা মানুষের সম্মুখে পেশ করা হয়েছে, অসংখ্য মানুষ এ পথ প্রচার করেছেন, কবুল করার আহবান জানিয়েছেন, এটা বাস্তবায়িত করার জন্য প্রাণপণ সংগ্রাম করেছেন এবং শেষ পর্যন্ত তারা আল্লাহ্‌র নিকট হতে, অপূর্ব নিয়ামত ও সম্মান লাভের অধিকারী প্রমাণিত হয়েছেন। এই নিয়ামত এই দুনিয়ার জীবনেও তারা পেয়েছেন, আর আখেরাতেও তা তাদের জন্য নির্দিষ্ট হয়ে রয়েছে। মূলতঃ আল্লাহ্‌র নিয়ামতপ্রাপ্ত লোকদের চলার পথ ও অনুসৃত জীবনই হচ্ছে বিশ্ব মানবতার জন্য একমাত্র পথ ও পন্থা। এতদ্ব্যতীত মানুষের পক্ষে গ্রহণযোগ্য, অনুসরণীয় ও কল্যাণকর পথ আর কিছুই হতে পারে না। কিন্তু আল্লাহ্‌র অনুগ্রহপ্রাপ্ত লোক কারা এবং তাদের পথ বাস্তবিক পক্ষে কি? এর উত্তর অন্য আয়াতে এসেছে, “যা করতে তাদেরকে উপদেশ দেয়া হয়েছিল তারা তা করলে তাদের ভাল হত এবং চিত্তস্থিরতায় তারা দৃঢ়তর হত। এবং তখন আমি আমার কাছ থেকে ‘তাদেরকে নিশ্চয় মহাপুরস্কার প্রদান করতাম এবং তাদেরকে নিশ্চয় সরল পথে পরিচালিত করতাম। আর কেউ আল্লাহ্‌ এবং রাসুলের আনুগত্য করলে সে নবী, সত্যনিষ্ঠ, শহীদ ও সৎকর্মপরায়ণ (যাদের প্রতি আল্লাহ্‌ অনুগ্রহ করেছেন) তাদের সঙ্গী হবে এবং তারা কত উত্তম সঙ্গী! এগুলো আল্লাহ্‌র অনুগ্রহ। সর্বজ্ঞ হিসেবে আল্লাহ্‌ই যথেষ্ট &#34; [সূরা আন-নিসাঃ ৬৬-৭০] এ আয়াত থেকে সঠিক ও দৃঢ় জীবন পথ যে কোনটি আর আল্লাহ্‌র অনুগ্রহ প্রাপ্ত লোকগণ যে কোন পথে চলেছেন ও চলে আল্লাহ্‌র অনুগ্রহ পাবার অধিকারী হয়েছেন তা সুস্পষ্ট ও বিস্তারিতভাবে জানা যায়। তারা হচ্ছেন আম্বিয়া, সিদ্দীক, শহীদ ও সালেহীন। [ইবন কাসীর] <br /> <br />[২] এটা আল্লাহ্‌র নির্ধারিত ‘সিরাতুল মুস্তাকীম' এর দ্বিতীয় পরিচয়। আল্লাহ্‌ তা'আলা যে পথ মানুষের সম্মুখে চিরন্তন কল্যাণ লাভের জন্য উপস্থাপিত করেছেন সে পথ অভিশাপের পথ নয় এবং সে পথে যারা চলে তাদের উপর কখনই আল্লাহ্‌র অভিশাপ বর্ষিত হতে পারে না। সে পথ তো রহমতের পথ বরং সে পথের পথিকদের প্রতি দুনিয়াতে যেমন আল্লাহ্‌র অনুগ্রহ ও সাহায্য বর্ষিত হয়ে থাকে, আখেরাতেও তারা আল্লাহ্‌র চিরস্থায়ী সন্তোষ লাভের অধিকারী হবে। এই আয়াতাংশের অপর একটি অনুবাদ হচ্ছে, “তাদের পথ নয় যাদের উপর আল্লাহ্‌র অভিশাপ নাযিল হয়েছে। &#34; এরূপ অনুবাদ করলে তাতে ‘সিরাতুল মুস্তাকীম’ ছাড়া আরও একটি পথের ইঙ্গিত মানুষের সামনে উপস্থাপিত হয়, যা আল্লাহ্‌র নিকট হতে অভিশপ্ত এবং সেই পথ হতে মানুষকে রক্ষা করাই এর উদ্দেশ্য মনে হয়। কিন্তু এখানে আল্লাহ্‌ মূলতঃ একটি পথই উপস্থাপিত করেছেন এবং একটি পথেরই ইতিবাচক দুইটি বিশেষণ দ্বারা সেটাকে অত্যধিক সুস্পষ্ট করে তুলেছেন। তাই অনেকেই পূর্বোক্ত প্রথম অনুবাদটিকেই প্রাধান্য দিয়েছেন। উভয় অর্থের জন্য [দেখুন, যামাখশারী; ইবন কাসীর; ফাতহুল কাদীর] <br /> <br />প্রথম অনুবাদ বা দ্বিতীয় অনুবাদ যাই হোক না কেন এখানে একথা স্পষ্ট হচ্ছে যে, আল্লাহ্‌র প্রতি ঈমানদার লোকদেরকে প্রকারান্তরে এমন পথ ও পন্থা গ্রহণ হতে বিরত থাকবার নির্দেশ দেয়া হচ্ছে, যা আল্লাহ্‌র অভিশাপের পথ, যে পথে চলে কোন কোন লোক অভিশপ্ত' হয়েছে। <br /> <br /> কিন্তু সে অভিশপ্ত কারা, কারা কোন পথে চলে আল্লাহ্‌র নিকট হতে অভিশপ্ত হয়েছে, তাদের সম্পর্কে বিস্তারিত জেনে নেয়া আবশ্যক। কুরআন মাজীদ ঐতিহাসিক জাতিদের সম্পর্কে উল্লেখ করতে গিয়ে বলা হয়েছেঃ “আর তাদের উপর অপমান লাঞ্ছনা ও দারিদ্র্যের কষাঘাত হানা হয়েছে এবং তারা আল্লাহ্‌র অভিশাপ প্রাপ্ত হয়েছে। &#34; [সূরা আল-বাকারাহ&#59; ৬১] <br /> <br />পূর্বাপর আলোচনা করলে নিঃসন্দেহে এটা বুঝতে পারা যায় যে, এ কথাটি ইয়াহুদীদের সম্পর্কে বলা হয়েছে। তাই ‘মাগদুব’ বলতে যে এখানে ইয়াহুদীদের বুঝানো হয়েছে, সে বিষয়ে সমস্ত মুফাসসিরই একমত। রাসূলুল্লাহ সাল্লাল্লাহু ‘আলাইহি ওয়া সাল্লামের হাদীসেও অনুরূপ স্পষ্ট বর্ণনা রয়েছে  [দেখুন, মুসনাদে আহমাদ ৫/৩২,৩৩] <br /> <br />[৩] এটি ‘সিরাতুল মুস্তাকীম'-এর তৃতীয় ও সর্বশেষ পরিচয়। অর্থাৎ যারা সিরাতুল মুস্তাকীম এ চলে আল্লাহ্‌র নিয়ামত লাভ করতে পেরেছেন তারা পথভ্রষ্ট নন-কোন গোমরাহীর পথে তারা চলেন না। পূর্বোল্লেখিত আয়াতের ন্যায় এ আয়াতেরও অন্য অনুবাদ হচ্ছে, ‘তাদের পথে নয় যারা পথভ্রষ্ট হয়ে গেছে, যারা গোমরাহ হয়ে আল্লাহ্‌র উপস্থাপিত পথ হতে বিচ্যুত হয়ে পড়েছে।’ রাসূলুল্লাহ সাল্লাল্লাহু ‘আলাইহি ওয়া সাল্লামের হাদীস থেকে এ পথ-ভ্ৰষ্ট লোকদের পরিচয় জানতে পারা যায় যে, দুনিয়ার ইতিহাসে নাসারাগণ হচ্ছে কুরআনে উল্লেখিত এ গোমরাহ ও পথ-ভ্ৰষ্ট জাতি। [মুসনাদে আহমাদ&#59; ৫/৩২,৩৩, ৭৭] <br /> <br />কোন মুসলিম যখন সূরা ফাতিহা পাঠ করে, তখন সে প্রকারান্তরে এ কথাই ঘোষণা করে যে, “হে আল্লাহ্‌ আমরা স্বীকার করি, আপনার সার্বভৌমত্বের ভিত্তিতে যে জীবন-ধারা গড়ে উঠে তা-ই একমাত্র মুক্তির পথ। এজন্য আপনার নির্ধারিত এ পথে চলে যারা আপনার নিয়ামত পেয়েছেন সেই পথই একমাত্র সত্য ও কল্যাণের পথ, আল্লাহ্‌ সেই পথেই আমাদেরকে চলবার তাওফীক দিন। আর যাদের উপর আপনার অভিশাপ বর্ষিত হয়েছে ও যারা পথভ্রষ্ট হয়েছে তাদের যেন আমরা অনুসরণ না করি। কেননা, সে পথে প্রকৃতই কোন কল্যাণ নেই। &#34; বস্তুতঃ পবিত্র কুরআন দুনিয়ার বর্তমান বিশ্বমানবতার সর্বশ্রেষ্ঠ ও একমাত্র সর্বশেষ আল্লাহ্‌র দেয়া গ্রন্থ। এর উপস্থাপিত আদর্শ ও জীবন পথই হচ্ছে বিশ্বমানবতার একমাত্র স্থায়ী ও কল্যাণের পথ। এর বিপরীত সমস্ত জীবনাদর্শকে মিথ্যা প্রমাণ করে একমাত্র এরই উপস্থাপিত আদর্শের ভিত্তিতে নিজেদেরকে গঠন করা মুসলিমদের একমাত্র দায়িত্ব। মুসলিমরা আজও সেই দায়িত্ব পালনে উদ্বুদ্ধ হলে সূরা আল-ফাতিহা তাদের জীবনে সার্থক হবে। <br /> <br />মূলতঃ যারা সূরা আল-ফাতিহার অর্থ বুঝে সূরা আল-ফাতিহা পাঠ শেষ করার পর তাদের মন থেকে দো’আ করবে, আল্লাহ্‌ তা'আলা তাদের দো’আ কবুল করবেন। হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, <br /> <br />(اِذا قَالَ الْاِمَامُ غَيْرِ الْمَغْضُوْبِ عَلَيْهِمْ وَلَا الضَّالِّينَ، فَقُوْلُوْ اٰمِيْنَ، فَمَنْ وَافَقَ قَوْلُهٗ قَوْلَ الْمَلَائِكَةِ غُفِرَ لَهٗ مَا تَقَدَّمَ مِنْ ذَنْبِه) <br /> <br />“যখন ইমাম ‘গাইরিল মাগদূবি ‘আলাইহিম  ওয়ালাদ দ্বল্লীন’ বলে তখন তোমরা ‘আমীন’ বা ‘হে আল্লাহ্‌ কবুল কর’ একথাটি বল; কেননা যার কথাটি ফেরেশতাদের কথা অনুযায়ী হবে তার পূর্বেরগুনাহ ক্ষমা করে দেয়া হবে &#34;[বুখারী ৭৮২,মুসলিম&#59; ৪০৯l <br /> <br />অন্য বর্ণনায় এসেছে, <br /> <br />(وَاِذا قَالَ&#59; غَيْرِ الْمَغْضُوْبِ عَلَيْهِمْ وَلَا الضَّالِّينَ، فَقُوْلُوْ اٰمِيْنَ، يُجِيْبُكمُ اللّٰهُ) <br /> <br />“যখন  ‘ইমাম গাইরিল মাগদূবি ‘আলাইহিম  ওয়ালাদ দ্বল্লীন’ বলে তখন তোমরা ‘আমীন’ বা ‘হে  আল্লাহ্‌ কবুল কর’ একথাটি বল; এতে আল্লাহ্‌ তোমাদের আহবানে সাড়া দিবেন (দো’আ কবুল করবেন) &#34;[মুসলিম&#59; ৪০৪] <br /> <br />অন্য এক হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, <br /> <br /> (مَا حَسَدَتْكُمْ اليَهُوْدُ عَلَى شَيئٍ مَا حَسَدَ تْكُمُ عَلَى السَّلَامِ وَالتَّأْمِيْنِ) <br /> <br />“ইয়াহুদীরা তোমাদেরকে তোমাদের ‘সালাম’ ও ‘আমীন' বলার চেয়ে বেশী কোন বিষয়ের উপর হিংসা করে না।” [ইবনে মাজাহঃ ৮৫৬] <br /></p></div></div></div></div><div class="panel panel-default"><div class="panel-heading" role="tab" id="heading_1_7_2"><h4 class="panel-title"><a role="button" data-toggle="collapse" data-parent="#accordion" href="#collapse_1_7_2" aria-expanded="true" aria-controls="collapse_1_7_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_1_7_2" class="panel-collapse collapse" role="tabpanel" aria-labelledby="heading_1_7_2"><div class="panel-body"><div class="tafseer_content"><b> ৬-৭ নং আয়াতের তাফসীর:  </b><br />
<br />
‘আমাদেরকে সরল সঠিক পথ প্রদর্শন করুন।’অর্থাৎ আমাদেরকে সরল পথ প্রদর্শন করত আপনার সাথে সাক্ষাত পর্যন্ত তার ওপর বহাল থাকার তাওফীক দান করুন। (তাফসীর মুয়াসসার, অত্র আয়াতের তাফসীর)<br />
<br />
<b> হিদায়াত (هِدَايَةٌ) দুই প্রকার: </b><br />
<br />
১. هِدَايَةُ الْاِرْشَادِ وَالْدَّلَالَةِ <br />
<br />
(হিদায়াতুল ইরশাদ ওয়াদ দালালাহ): পথ প্রদর্শন ও নির্দেশনামূলক হিদায়াত। নাবী-রাসূলসহ সকল মানুষ এ প্রকার হিদায়াত বা পথপ্রদর্শন করতে পারে। যেমন আল্লাহ তা‘আলা বলেন:  <br />
<br />
(وَإِنَّكَ لَتَهْدِيْ إِلٰي صِرَاطٍ مُسْتَقِيمٍ) <br />
<br />
“তুমি অবশ্যই সরল পথের পথ প্রদর্শন করবে।”(সূরা শুরা ৪২:৫২) অর্থাৎ সরল পথের পথ নির্দেশনা দিবে।<br />
<br />
২. هِدَايَةُ التَّوْفِيْقِ <br />
<br />
(হিদায়াতুত্ তাওফীক): সরল সঠিক পথ গ্রহণ ও তাতে প্রতিষ্ঠিত থাকার তাওফীক দান করা। এ প্রকার হিদায়াত শুধু আল্লাহ তা‘আলার হাতে।<br />
<br />
আল্লাহ তা‘আলা বলেন: <br />
<br />
(إِنَّكَ لَا تَهْدِيْ مَنْ أَحْبَبْتَ وَلٰكِنَّ اللّٰهَ يَهْدِيْ مَنْ يَّشَا۬ءُ) <br />
<br />
“তুমি যাকে ভালবাস, ইচ্ছা করলেই তাকে সৎপথে হিদায়াত দিতে পারবে না। তবে আল্লাহ যাকে ইচ্ছা সৎপথে হিদায়াত দেন। (সূরা কাসাস ২৮:৫৬)<br />
<br />
<b> সিরাতুল মুস্তাকীম </b><br />
<br />
(اَلصِّرَاطُ الْمُسْتَقِيْمُ) <br />
<br />
সম্পর্কে ইমাম সাওরী (রহঃ) বলেন: সিরাতুল মুস্তাকীম হল আল্লাহ তা‘আলার কিতাব। কেউ বলেছেন: ইসলাম, বিশিষ্ট তাবিঈ মুজাহিদ (রহঃ) বলেন: সিরাতুল মুস্তাকীম দ্বারা উদ্দেশ্য হল اَلْحَقُّ বা সত্য। তাবিঈ মুজাহিদের মতটিই অন্যান্য মুফাসসিরদের মতামতকে অন্তর্ভুক্ত করে এবং পূর্বের মতামতের সাথেও এর কোন বিরোধ নেই। (তাফসীর ইবনে কাসীর, অত্র আয়াতের তাফসীর)<br />
<br />
তবে সবচেয়ে গ্রহণযোগ্য মত- <br />
<br />
(اَلصِّرَاطُ الْمُسْتَقِيْمُ)<br />
<br />
(সিরাতুল মুস্তাকীম) হল اَلْإِسْلَامُ (ইসলাম)। (তাফসীর মুয়াসসার পৃঃ ১) সুতরাং বলা যেতে পারে যে, ওয়াহী তথা কুরআন ও সহীহ হাদীসের আলোকে পূর্ণভাবে ইসলামের ওপর প্রতিষ্ঠিত থাকার নামই হল সিরাতুল মুস্তাকীমে থাকা। <br />
<br />
সিরাতুল মুস্তাকীমের বর্ণনা দিতে একদা রাসূলুল্লাহ (সাল্লাল্লাহু ‘আলাইহি ওয়া সাল্লাম) নিজ হাতে একটি লম্বা রেখা টানলেন এবং বললেন, এটা হল আল্লাহ তা‘আলার সরল পথ। আরো কিছু রেখা তাঁর ডান ও বাম পাশে টানলেন এবং বললেন, এগুলো হল এমন পথ যার ওপর শয়তান বসে আছে এবং সে এ পথগুলোর দিকে মানুষকে আহ্বান করে। তারপর রাসূলুল্লাহ (সাল্লাল্লাহু ‘আলাইহি ওয়া সাল্লাম) তিলায়ওয়াত করলেন <br />
<br />
(وَأَنَّ هٰذَا صِرَاطِيْ مُسْتَقِيْمًا) <br />
<br />
‘আর নিশ্চয়ই এ পথই আমার সহজ-সরল পথ’- আয়াত । (মুসনাদ আহমাদ হা: ৪১৪২, সহীহ) এ সিরাতে মুস্তাকীম হল, মুসলিম উম্মাহর মূল ভিত্তি। এ সরল পথ থেকে দূরে সরে পড়ার কারণে উম্মত বিভিন্ন দলে উপদলে বিভক্ত। অতএব সেই সরল পথে ফিরে আসতে হলে রাসূলুল্লাহ (সাল্লাল্লাহু ‘আলাইহি ওয়া সাল্লাম) এর নির্দেশ মত সকল পথ, মত ও তরীকা বর্জন করে কুরআন ও সহীহ হাদীসের মাধ্যমে ইসলাম মেনে চলতে হবে। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন:<br />
<br />
تَرَكْتُ فِيكُمْ أَمْرَيْنِ لَنْ تَضِلُّوا مَا تَمَسَّكْتُمْ بِهِمَا كِتَابَ اللّٰهِ وَسُنَّةَ نَبِيِّهِ<br />
<br />
আমি তোমাদের মাঝে দু’টি বিষয় রেখে যাচ্ছি, যতদিন তা আকড়ে ধরে থাকবে ততদিন পথভ্রষ্ট হবে না। সে দু’টি বিষয় হল, আল্লাহ তা‘আলার কিতাব কুরআন ও তাঁর নাবীর সুন্নাত (হাদীস)। (মুয়াত্তা মালিক হা: ৩৩৩৮, হাকীস, সহীহ হা: ২৯১)<br />
<br />
(صِرَاطَ الَّذِیْنَ اَنْعَمْتَ...)  <br />
<br />
-যাদের প্রতি আল্লাহ তা‘আলা অনুগ্রহ করেছেন তাদের বর্ণনা এ আয়াতে না থাকলেও সূরা নিসার ৬৯ নং আয়াতে এসেছে। আল্লাহ তা‘আলা বলেন:  <br />
<br />
(وَمَنْ يُّطِعِ اللّٰهَ وَالرَّسُوْلَ فَأُولٰٓئِكَ مَعَ الَّذِيْنَ أَنْعَمَ اللّٰهُ عَلَيْهِمْ مِّنَ النَّبِيِّيْنَ وَالصِّدِّيْقِيْنَ وَالشُّهَدَآءِ وَالصّٰلِحِيْنَ ج وَحَسُنَ أُولٰ۬ئِكَ رَفِيْقًا) <br />
<br />
“আর যে ব্যক্তি আল্লাহ এবং রাসূলের আনুগত্য করবে সে নাবী, সিদ্দীক, শহীদ ও সৎ কর্মশীল- যাদের প্রতি আল্লাহ অনুগ্রহ করেছেন- তাদের সঙ্গী হবে এবং তারা কতই না উত্তম সঙ্গী!” (সূরা নিসা ৪:৬৯) অর্থাৎ আল্লাহর অনুগ্রহপ্রাপ্তরা চার শ্রেণির: নাবী-রাসূল, সিদ্দীক, শহীদ ও সালিহ বা সৎ কর্মশীলগণ।<br />
<br />
(غَيْرِ الْمَغْضُوْبِ عَلَيْهِمْ وَلَا الضَّا۬لِّيْنَ) <br />
<br />
‘তাদের পথ নয় যারা গযবপ্রাপ্ত এবং তাদের পথও নয় যারা পথভ্রষ্ট’আদি বিন হাতেম (রাঃ) হতে বর্ণিত, তিনি বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন: গযবপ্রাপ্ত (الْمَغْضُوبِ) হল ইয়াহূদীগণ, আর পথভ্রষ্ট (الضَّا۬لِّيْنَ) হল খ্রিস্টানগণ। (তিরমিযী হা: ২৯৫৪, সহীহ, ইবনে হিব্বান ৮/৪৮)<br />
<br />
এরূপ আরো অনেক মত রয়েছে। যাতে ইয়াহূদীদেরকে গযবপ্রাপ্ত ও খ্রিস্টানদেরকে পথভ্রষ্ট বলা হয়েছে। (তাফসীরে তাবারী ১/১৪৬) ইয়াহূদীগণ গযবপ্রাপ্ত, কারণ তারা জানত কিন্তু মানত না, আর খ্রিস্টানগণ পথভ্রষ্ট কারণ তারা না জেনেশুনেই আমল করত। (আযওয়াউল বায়ান ১/৬০)<br />
<br />
ইয়াহূদীদের ব্যাপারেই আল্লাহ তা‘আলা বলেছেন: <br />
<br />
(فَبَا۬ءُوْا  بِغَضَبٍ عَلٰی غَضَبٍ) <br />
<br />
“অতঃপর তারা গযবের পর গযবে পতিত হয়েছে।”(সূরা বাকারাহ ২:৯০) আল্লাহ তা‘আলা আরো বলেন: <br />
<br />
(قُلْ ھَلْ اُنَبِّئُکُمْ بِشَرٍّ مِّنْ ذٰلِکَ مَثُوْبَةً عِنْدَ اللہِﺚ مَنْ لَّعَنَھُ اللہُ وَغَضِبَ عَلَیْھِ) <br />
<br />
“আমি কি তোমাদেরকে এর চেয়ে নিকৃষ্ট পরিণামের সংবাদ দেব যা আল্লাহর নিকট আছে? যাকে আল্লাহ লা‘নত করেছেন এবং যার ওপর তিনি গযব দিয়েছেন (এরা প্রতিদানের দিক দিয়ে কিয়ামতের দিন আল্লাহর কাছে সবচেয়ে নিকৃষ্ট)।”(সূরা মায়িদাহ ৫:৬০)<br />
<br />
আল্লাহ তা‘আলা অন্যত্র বলেন: <br />
<br />
(إِنَّ الَّذِينَ اتَّخَذُوا الْعِجْلَ سَيَنَالُهُمْ غَضَبٌ مِّنْ رَّبِّهِمْ وَذِلَّةٌ فِي الْحَيَاةِ الدُّنْيَا) <br />
<br />
“নিশ্চয়ই যারা গো-বৎসকে মা‘বূদরূপে গ্রহণ করেছে, পার্থিব জীবনে তাদের ওপর তাদের প্রতিপালকের গযব ও লাঞ্ছনা পতিত হবেই।”(সূরা আরাফ ৭:১৫২)<br />
<br />
আর পথভ্রষ্ট খ্রিস্টানদের ব্যাপারে মু’মিনদেরকে সতর্ক করে আল্লাহ তা‘আলা বলেন: <br />
<br />
(لَا تَغْلُوْا فِیْ دِیْنِکُمْ غَیْرَ الْحَقِّ وَلَا تَتَّبِعُوْٓا اَھْوَا۬ئَ قَوْمٍ قَدْ ضَلُّوْا مِنْ قَبْلُ وَاَضَلُّوْا کَثِیْرًا وَّضَلُّوْا عَنْ سَوَا۬ئِ السَّبِیْلِ) <br />
<br />
“তোমরা তোমাদের দীন সম্বন্ধে অন্যায়ভাবে বাড়াবাড়ি কর না এবং যে সম্প্রদায় ইতোপূর্বে পথভ্রষ্ট হয়েছে, অনেককে পথভ্রষ্ট করেছে ও সরল পথ হতে বিচ্যুত হয়েছে, তাদের খেয়াল-খুশির অনুসরণ কর না।”(সূরা মায়িদাহ ৫:৭৭)<br />
<br />
অতএব আমরা প্রত্যহ সালাতে আল্লাহ তা‘আলার কাছে নাবী রাসূলদের পথে চলার এবং ইয়াহূদ খ্রিস্টানদের পথে না চলার বিনীত আবেদন করি, কিন্তু বাস্তব জীবনে যদি সচেতন না হই তাহলে এ আবেদন ফলপ্রসূ হবে না। সুতরাং বাস্তবে সেভাবে চলা প্রতিটি মু’মিনের একান্ত কর্তব্য এবং মনে রাখতে হবে যে, খ্রিস্টানদের স্বভাব হল না জেনে অন্ধ ও অজ্ঞের মত ইবাদত করা। আর ইয়াহূদীদের স্বভাব হল জানার পরও সে অনুযায়ী আমল না করা। সুতরাং খাঁটি মুসলিমের পথ হল কুরআন ও সহীহ হাদীসের আলোকে জেনে-শুনে ইবাদত করা এবং কুরআন ও সহীহ হাদীস জানতে পারলে মাযহাব, তরীকা ও দাপ-দাদার দোহাই না দিয়ে আল্লাহ তা‘আলাকে ভয় করে সে অনুযায়ী আমল করা। আল্লাহ তা‘আলা আমাদের তাওফীক দান করুন। আমীন!<br />
<br />
<b> আমীন বলার ফযীলত ও তাৎপর্য: </b><br />
<br />
 (آمِيْن) আমীন অর্থ- হে আল্লাহ! তুমি কবূল কর। রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন সালাতে সূরা ফাতিহা পড়া শেষ করতেন, তখন আমীন বলতেন। যদি তাঁর কিরাআত আওয়াজের সাথে হতো তাহলে আমীনও সেরূপ আওয়াজের সাথে হতো এবং পেছনে যারা থাকতেন তারাও আমীন বলতেন। <br />
<br />
সাহাবী ওয়ায়েল ইবনু হুজর (রাঃ) বলেন: <br />
<br />
سَمِعْتُ النَّبِيَّ صلي اللّٰه عليه و سلم قَرَأَ ( غَيْرِ الْمَغْضُوْبِ عَلَيْهِمْ وَلَا الضَّالِّيْنْ) فَقَالَ آمِيْن وَمَدَّ بِهَا صَوْتَهُ <br />
<br />
আমি নাবী (সাল্লাল্লাহু ‘আলাইহি ওয়া সাল্লাম)-কে “গাইরিল মাগযূবি ‘আলাইহিম ওয়ালায-যল্লীন” পড়ার পর সরবে আমীন বলতে শুনেছি। (তিরমিযী হা: ২৪৮, মিশকাত হা: ৮৪৫, সহীহ) <br />
<br />
আবূ হুরায়রা (রাঃ) হতে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
إِذَا أَمَّنَ الإِمَامُ فَأَمِّنُوا فَإِنَّهُ مَنْ وَافَقَ تَأْمِينُهُ تَأْمِيْنَ الْمَلاَئِكَةِ غُفِرَ لَهُ مَا تَقَدَّمَ مِنْ ذَنْبِهِ<br />
<br />
ইমাম যখন আমীন বলবে তখন তোমরাও আমীন বল। কেননা যার আমীন বলা ফেরেশতাদের আমীনের সাথে মিলে যাবে তার পূর্বের গুনাহসমূহ ক্ষমা করে দেয়া হয়। (সহীহ বুখারী হা: ৭৮০, সহীহ মুসলিম হা: ৯৪২)<br />
<br />
সাহাবী ওয়ায়েল ইবনু হুজর (রাঃ) হতে আরো বর্ণিত আছে, তিনি বলেন:<br />
<br />
كَانَ رَسُولُ اللّٰهِ -صلي اللّٰه عليه وسلم- إِذَا قَرَأَ ( وَلاَ الضَّالِّينَ) قَالَ آمِين وَرَفَعَ بِهَا صَوْتَهُ <br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন “ওয়ালায-যল্লীন”বলতেন তখন আমীন বলতেন। তিনি আমীনের আওয়াজটা জোরে করতেন। (আবূ দাউদ হা: ৯৩২, সহীহ) ইমাম বুখারী বলেন: <br />
<br />
بَاب جَهْرِ الْإِمَامِ بِالتَّأْمِينِ وَقَالَ عَطَاءٌ آمِينَ دُعَاءٌ أَمَّنَ ابْنُ الزُّبَيْرِ وَمَنْ وَرَاءَهُ حَتّٰي إِنَّ لِلْمَسْجِدِ لَلَجَّةً....<br />
<br />
“অনুচ্ছেদ: ইমামের উচ্চৈঃস্বরে আমীন বলা সম্পর্কে, তাবেয়ী আত্বা (রহঃ) বলেন: আমীন হল দু‘আ। সাহাবী ইবনু যুবাইর (রাঃ) ও তাঁর পেছনের মুক্তাদীরা এমন জোরে আমীন বলতেন যাতে মসজিদ আওয়াজে গমগম করে উঠত...।” (সহীহ বুখারী ১/১০৭, কিতাবুল আযান, অনুচ্ছেদ: ইমামের উচ্চৈঃস্বরে আমীন বলা সম্পর্কে)  তখন থেকে আজও পর্যন্ত আল্লাহ তা‘আলার ঘর কা‘বা এবং নাবী (সাল্লাল্লাহু ‘আলাইহি ওয়া সাল্লাম) এর মাসজিদ আমীনের আওয়াজে গমগম করছে। আমীন সরবে বলার স্বপক্ষে নাবী (সাল্লাল্লাহু ‘আলাইহি ওয়া সাল্লাম) থেকে<br />
<br />
 رَفَعَ  ،  مَدَّ  ، جَهَرَ ، اِرْ تَجَّ <br />
<br />
এ চারটি শব্দ বর্ণিত হয়েছে, যা প্রমাণ করে যে, নাবী (সাল্লাল্লাহু ‘আলাইহি ওয়া সাল্লাম)-এর সরব কিরাআতে আমীন কখনও নিরবে ছিল না। (আবূ দাউদ হা: ৯৩২, ৯৩৪, তিরমিযী হা: ২৪৮, সহীহ) এটাই রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সুন্নাত।<br />
<br />
আয়িশাহ (রাঃ) ও ইবনু আব্বাস (রাঃ) থেকে বর্ণিত, নাবী (সাল্লাল্লাহু ‘আলাইহি ওয়া সাল্লাম) বলেন: তোমাদের সালাম করা ও সালাতে উঁচু আওয়াজে আমীন বলাতে ইয়াহূদীদের যত হিংসা হয় আর কোন জিনিসে ওদের এত হিংসা হয় না। অতএব তোমরা খুব বেশি বেশি করে আমীন বলো। (সহীহ ইবনু খুযাইমাহ হা: ১৫৮৫, ইবনু মাযাহ হা: ৮৫৬) তাই ইয়াহূদীদের পথে না গিয়ে সহীহ হাদীসের ওপর আমল করা কর্তব্য। আমীন বলার ফযীলত যে কত বড় তা গভীরভাবে অনুধাবন করা উচিত। কিন্তু নিয়ম হলো ইমামের আমীন শুনে মুক্তাদীরা আমীন বলবে, ইমামের আগে নয় এবং পৃথকভাবে পরেও নয়। আল্লাহ তা‘আলা আমাদের সঠিকভাবে আমল করার তাওফীক দান করুন। আমীন!<br />
<br />
<b> সূরা থেকে শিক্ষণীয় বিষয়সমূহ: </b><br />
<br />
১. ‘বিসমিল্লাহ...’সূরা ফাতিহার প্রথম আয়াত। তবে সালাতে তা নিরবে পড়তে হবে।<br />
২. সূরা ফাতিহার একাধিক নাম ও ফযীলত অবগত হলাম।<br />
৩. সালাতে সূরা ফাতিহা পাঠ করা অপরিহার্য, কারণ সূরা ফাতিহা ছাড়া কোন ব্যক্তির কোন সালাত হবে না।<br />
৪. তাওহীদ এর সঠিক পরিচয় এবং তাওহীদ তিন প্রকার- এ সম্পর্কে অবগত হলাম।<br />
৫. সূরা ফাতিহায় আমরা দু‘আর পদ্ধতি অবগত হই, প্রথমে আল্লাহ তা‘আলার প্রশংসা করতে হবে তারপর তাঁর কাছে চাইতে হবে।<br />
৫. আল্লাহ তা‘আলা প্রতিফল দিবসের মালিক, তিনি মানুষের পার্থিব জীবনের প্রতিটি ভাল-মন্দ কর্মের প্রতিফল দেবেন। সেজন্য প্রত্যেক মানুষকে মৃত্যুর পর পুনরুত্থান করাবেন।<br />
৬. সিজদা, সালাত, সিয়াম ও দু‘আসহ সকল প্রকার ইবাদত পাওয়ার একমাত্র হকদার আল্লাহ তা‘আলা এবং সকল প্রকার আবেদন ও নিবেদন একমাত্র তাঁরই কাছে হতে হবে।<br />
৭. জানা ও মানা দু’টিই আবশ্যক। জানার পর না মানলে যেমন নিন্দনীয় ও অমার্জনীয় তেমনি না জেনে আমল করাও নিন্দনীয়।<br />
৮. এ সূরায় আল্লাহ তা‘আলার তাওহীদ এর বিষয়টি পূর্ণাঙ্গভাবে আলোচিত হয়েছে।<br />
৯. সরবে কিরাআতবিশিষ্ট সালাতে সূরা ফাতিহা পাঠ শেষে ইমাম মুক্তাদি সকলের সরবে আমীন বলা রাসূলুল্লাহ (সাল্লাল্লাহু ‘আলাইহি ওয়া সাল্লাম) ও সাহাবীদের সুন্নাত।<br />
</div></div></div></div><div class="panel panel-default"><div class="panel-heading" role="tab" id="heading_1_7_3"><h4 class="panel-title"><a role="button" data-toggle="collapse" data-parent="#accordion" href="#collapse_1_7_3" aria-expanded="true" aria-controls="collapse_1_7_3"><i class="more-less fa fa-plus"></i>আহসানুল বায়ান</a></h4></div><div id="collapse_1_7_3" class="panel-collapse collapse" role="tabpanel" aria-labelledby="heading_1_7_3"><div class="panel-body"><div class="tafseer_content"><p>তাদের পথ -- যাদেরকে তুমি নিয়ামত দান করেছ;[১] তাদের পথ -- যারা ক্রোধভাজন (ইয়াহুদী) নয় এবং যারা পথভ্রষ্টও (খ্রিষ্টান) নয়। [২] (আমীন) <br /> <br /><b>[১]</b> এ হল 'স্বিরাত্বে মুস্তাক্বীম' তথা সরল পথের ব্যাখ্যা। অর্থাৎ, সেই সরল পথ হল ঐ পথ, যে পথে চলেছেন এমন লোকেরা যাঁদেরকে তুমি নিয়ামত, অনুগ্রহ ও পুরস্কার দান করেছ। আর নিয়ামত ও পুরস্কারপ্রাপ্ত দলটি হল নবী, শহীদ, চরম সত্যবাদী (নবীর সহচর) এবং নেক লোকদের দল। যেমন আল্লাহ সূরা নিসার মধ্যে বলেছেন, &#34;আর যে কেউ আল্লাহ এবং রসূলের আনুগত্য করবে (শেষ বিচারের দিন) সে তাদের সঙ্গী হবে, যাদের প্রতি আল্লাহ অনুগ্রহ করেছেন; অর্থাৎ নবী, সিদ্দীক, শহীদ ও সৎকর্মশীলগণ। আর সঙ্গী হিসাবে এরা অতি উত্তম।।&#34; <em>(সূরা নিসা ৪&#59;৬৯)</em> এই আয়াতে এ কথাও পরিষ্কার ক'রে বলে দেওয়া হয়েছে যে, পুরস্কারপ্রাপ্ত এই লোকদের পথ হল আল্লাহ ও তাঁর রসূলের আনুগত্যের পথ, অন্য কোন পথ নয়। <br /> <br /><b>[২]</b> কোন কোন বর্ণনা দ্বারা সুসাব্যস্ত যে, مَغْضُوْبٌ عَلَيْهِمْ (ক্রোধভাজনঃ যাদের উপর আল্লাহর গযব নাযিল হয়েছে তারা) হল ইয়াহুদী। আর ضَالِّيْنَ (পথভ্রষ্ট) বলতে খ্রিষ্টানদেরকে বুঝানো হয়েছে। ইবনে আবী হাতেম বলেন, মুফাসসিরীনদের মধ্যে এ ব্যাপারে কোন মতভেদ নেই যে, {المَغْضُوبِ عَلَيْهِمْ} হল ইয়াহুদীরা এবং{الضَّالِّينَ} হল খ্রিষ্টানরা। <em>(ফাতহুল ক্বাদীর)</em> তাই সঠিক পথে চলতে ইচ্ছুক ব্যক্তিদের জন্য অত্যাবশ্যক হল যে, তারা ইয়াহুদী এবং খ্রিষ্টান উভয় জাতিরই ভ্রষ্টতা থেকে নিজেদেরকে বাঁচিয়ে রাখবে। ইয়াহুদীদের সব থেকে বড় ভ্রষ্টতা এই ছিল যে, তারা জেনে-শুনেও সঠিক পথ অবলম্বন করেনি। তারা আল্লাহর আয়াতসমূহের বিকৃতি ও অপব্যাখ্যা করতে কোন প্রকার কুণ্ঠাবোধ করতো না। তারা উযাইর (আঃ)-কে আল্লাহর পুত্র বলতো। তাদের পন্ডিত ও সাধু-সন্নাসীদের হালাল ও হারাম করার অধিকার আছে বলে মনে করতো। আর খ্রিষ্টানদের সব থেকে বড় ত্রুটি এই ছিল যে, তারা ঈসা (আঃ)-এর ব্যাপারে বাড়াবাড়ি ক'রে তাঁকে আল্লাহর পুত্র এবং তিনের এক সাব্যস্ত করেছে। দুঃখের বিষয় যে, উম্মাতে মুহাম্মাদিয়ার মধ্যেও এই ভ্রষ্টতা ব্যাপক রূপ ধারণ করেছে। যার কারণে তারা দুনিয়াতে লাঞ্ছিত এবং ঘৃণিত হচ্ছে। আল্লাহ তাআলা তাদেরকে ভ্রষ্টতার গহ্বর থেকে বের করুন; যাতে তারা অবনতি ও দুর্দশার বর্ধমান অগ্নিগ্রাস থেকে সুরক্ষিত থাকে। <br /> <br />সূরা ফাতিহার শেষে 'আ-মীন' বলার ব্যাপারে নবী করীম (সাঃ) খুব তাকীদ করেছেন এবং তার ফযীলতও উল্লেখ করেছেন। কাজেই ইমাম এবং মুক্তাদী সকলের 'আ-মীন' বলা উচিত। নবী করীম (সাঃ) এবং তাঁর সাহাবাগণ জেহরী (সশব্দে পঠনীয়) নামাযগুলোতে উচ্চস্বরে এমন ভাবে 'আ-মীন' বলতেন যে, মসজিদ গমগম করে উঠত। <em>(ইবনে মাজা-ইবনে কাসীর)</em> বলাই বাহুল্য যে, উঁচু শব্দে 'আ-মীন' বলা নবী করীম (সাঃ)-এর সুন্নত এবং সাহাবায়ে কেরাম (রাঃ)-দের কৃত আমল। <br /> <br />আ-মীনের কয়েকটি অর্থ বলা হয়েছে। যেমনঃ (كَذَلِكَ فَلْيَكُنْ) এই রকমই হোক। (لاَ تُخَيِّبْ رَجَآءَنَا) আমাদের আশা ব্যর্থ করো না। (اللَّهُمَّ اسْتَجِبْ لَنَا) হে আল্লাহ! আমাদের দুআ কবুল কর।</p></div></div></div></div><div class="panel panel-default"><div class="panel-heading" role="tab" id="heading_1_7_4"><h4 class="panel-title"><a role="button" data-toggle="collapse" data-parent="#accordion" href="#collapse_1_7_4" aria-expanded="true" aria-controls="collapse_1_7_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_1_7_4" class="panel-collapse collapse" role="tabpanel" aria-labelledby="heading_1_7_4"><div class="panel-body"><div class="tafseer_content"><p>তাদের পথ, যাদের উপর আপনি অনুগ্রহ করেছেন। যাদেরকে নিয়ামত দিয়েছেন।যাদের উপর (আপনার) ক্রোধ আপতিত হয়নি এবং যারা পথভ্রষ্টও নয়।</p></div></div></div></div><div class="panel panel-default"><div class="panel-heading" role="tab" id="heading_1_7_5"><h4 class="panel-title"><a role="button" data-toggle="collapse" data-parent="#accordion" href="#collapse_1_7_5" aria-expanded="true" aria-controls="collapse_1_7_5"><i class="more-less fa fa-plus"></i>মুহিউদ্দীন খান</a></h4></div><div id="collapse_1_7_5" class="panel-collapse collapse" role="tabpanel" aria-labelledby="heading_1_7_5"><div class="panel-body"><div class="tafseer_content"><p>সে সমস্ত লোকের পথ, যাদেরকে তুমি নেয়ামত দান করেছ। তাদের পথ নয়, যাদের প্রতি তোমার গজব নাযিল হয়েছে এবং যারা পথভ্রষ্ট হয়েছে।</p></div></div></div></div><div class="panel panel-default"><div class="panel-heading" role="tab" id="heading_1_7_6"><h4 class="panel-title"><a role="button" data-toggle="collapse" data-parent="#accordion" href="#collapse_1_7_6" aria-expanded="true" aria-controls="collapse_1_7_6"><i class="more-less fa fa-plus"></i>জহুরুল হক</a></h4></div><div id="collapse_1_7_6" class="panel-collapse collapse" role="tabpanel" aria-labelledby="heading_1_7_6"><div class="panel-body"><div class="tafseer_content"><p>“তাদের পথে যাদের প্রতি তুমি নিয়ামত অর্পণ করেছ, তাদের ব্যতীত যাদের প্রতি গযব এসেছে, এবং তাদেরও নয় যারা পথভ্রষ্ট।”</p></div></div></div></div></div>