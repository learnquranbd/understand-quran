<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_30_47_0"><h4 class="panel-title"><a role="button" data-toggle="collapse" data-parent="#accordion" href="#collapse_30_47_0" aria-expanded="true" aria-controls="collapse_30_47_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_30_47_0" class="panel-collapse collapse" role="tabpanel" aria-labelledby="heading_30_47_0"><div class="panel-body"><div class="tafseer_content"><b> ৪৬-৪৭ নং আয়াতের তাফসীর</b><br />
<br />
আল্লাহ তাআলা বর্ণনা করছেন যে, বৃষ্টি শুরু হবার পূর্বে ঠাণ্ডা বাতাস প্রবাহিত করে জনগণকে বৃষ্টির আশায় আশান্বিত করা তাঁরই কাজ। তারপর বৃষ্টি প্রদান করে থাকেন তিনিই, যাতে লোকবসতি আবাদ হয়, জীবজন্তু জীবিত থাকে এবং সাগরে জাহাজ চলতে পারে। জাহাজ চলাও আবার বায়ুর উপর নির্ভরশীল। তখন মানুষ ব্যবসা-বাণিজ্য ও রুজী-রোজগারের জন্যে. এখানে চলাফেরা করতে পারে। অতএব মানুষের উচিত আল্লাহর অসংখ্যা নিয়ামতের কৃতজ্ঞতা প্রকাশ করা।<br />
<br />
এরপর মহান আল্লাহ প্রিয় নবী (সঃ)-কে সান্ত্বনা দিচ্ছেনঃ যদি তারা তোমাকে মিথ্যা প্রতিপন্ন করে তবে জানবে যে, এটা কোন নতুন ঘটনা নয়। তোমার পূর্ববর্তী নবীদেরকেও তাদের উম্মতরা বাঁকা বাঁকা কথা বলেছিল। তাদের কাছে তারাও উজ্জ্বল দলীল প্রমাণ আনয়ন করেছিল এবং মু'জিযা দেখিয়েছিল। অবশেষে মিথ্যা প্রতিপন্নকারীদের আল্লাহর আযাব দ্বারা ধ্বংস করে দেয়া হয়েছিল। মুমিনরা ঐ আযাব থেকে মুক্তি পেয়েছিল। আল্লাহ তাবারাকা ওয়া তা'আলা নিজ ফযল ও করমে স্বীয় সৎ বান্দাদেরকে সাহায্য করা নিজের উপর অবশ্যকর্তব্য করে নিয়েছেন।<br />
<br />
হযরত আবু দারদা (রাঃ) হতে বর্ণিত আছে যে, তিনি রাসূলুল্লাহ্ (সঃ)-কে বলতে শুনেছেনঃ “যদি কোন মুসলমান অপর কোন মুসলমানের ইজ্জত রক্ষা করে তবে আল্লাহর উপর এটা হক যে, তিনি তাকে জাহান্নামের আগুন হতে রক্ষা করবেন।” অতঃপর তিনি (আরবি)-এ আয়াতাংশটি পাঠ<br />
করেন। (এ হাদীসটি ইবনে আবি হাতিম (রঃ) বর্ণনা করেছেন)</div></div></div></div><div class="panel panel-default"><div class="panel-heading" role="tab" id="heading_30_47_1"><h4 class="panel-title"><a role="button" data-toggle="collapse" data-parent="#accordion" href="#collapse_30_47_1" aria-expanded="true" aria-controls="collapse_30_47_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_30_47_1" class="panel-collapse collapse" role="tabpanel" aria-labelledby="heading_30_47_1"><div class="panel-body"><div class="tafseer_content"><p>আর আমরা তো আপনার আগে রাসূলগণকে পাঠিয়েছিলাম তাদের নিজ নিজ সম্প্রদায়ের কাছে। অতঃপর তাঁরা তাদের কাছে সুস্পষ্ট প্রমাণাদি নিয়ে এসেছিলেন; অতঃপর আমরা অপরাধীদের থেকে প্রতিশোধ নিয়েছিলাম। আর আমাদের দায়িত্ব তো মুমিনদের সাহায্য করা [১]। <br /> <br />[১] অর্থাৎ আমি অপরাধী কাফেরদের কাছ থেকে প্রতিশোধ নিলাম এবং মুমিনদের সাহায্য করা আমার দায়িত্ব ছিল। এই আয়াত থেকে জানা গেল যে, আল্লাহ তাআলা কৃপাবশতঃ মুমিনের সাহায্য করাকে নিজ দায়িত্বে গ্রহণ করেছেন। [সা'দী]</p></div></div></div></div><div class="panel panel-default"><div class="panel-heading" role="tab" id="heading_30_47_2"><h4 class="panel-title"><a role="button" data-toggle="collapse" data-parent="#accordion" href="#collapse_30_47_2" aria-expanded="true" aria-controls="collapse_30_47_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_30_47_2" class="panel-collapse collapse" role="tabpanel" aria-labelledby="heading_30_47_2"><div class="panel-body"><div class="tafseer_content"><b> ৪৬-৪৭ নং আয়াতের তাফসীর: </b><br />
<br />
এখানে আল্লাহ তা‘আলা তাঁর ক্ষমতা ও কয়েকটি নিদর্শনের বর্ণনা দিচ্ছেন। বৃষ্টির পূর্বে এর সুসংবাদ দিয়ে বাতাস প্রেরণ করেন। অতঃপর তাঁর রহমত তথা বৃষ্টি নাযিল করে মৃত জমিনকে জীবিত করেন এবং মানুষের মনে স্বস্তি নিয়ে আসেন। বৃষ্টি বর্ষণের পূর্বে মানুষ কত অস্বস্তি বোধ করছিল, সবুজ-শ্যামল ধানক্ষেত পানির জন্য হাহাকার করছিল। আল্লাহ তা‘আলা এ রহমত দিয়ে মানুষ, গাছ-পালা সব কিছুকে তাজা করে দিলেন। <br />
<br />
আল্লাহ তা‘আলার অন্যতম আরেকটি নিদর্শন হলন হাজার-হাজার টনের ওজনের জাহাজ পানির ওপর ভাসমান রেখে এক স্থান থেকে অন্য স্থানে ভ্রমণ করান। অথচ সে পানির ওপর সামান্য একটু লোহা রাখা যায় না। এটা আল্লাহ তা‘আলার কুদরত, তাঁর নির্দেশেই চলে, আল্লাহ তা‘আলা ইচ্ছা করলে তা ডুবিয়ে দিতে পারেন। আল্লাহ তা‘আলা এ অনুগ্রহ দান করেছেন যাতে তোমরা জীবনোপকরণ অন্বেষণ করতে পার এবং আল্লাহ তা‘আলার এ নেয়ামতের শুকরিয়া আদায় কর।  অতঃপর আল্লাহ তা‘আলা নাবী (সাল্লাল্লাহু ‘আলাইহি ওয়া সাল্লাম)-কে সম্বোধন করে বলছেন তোমার পূর্বে অনেক নাবী-রাসূল প্রেরণ করেছিলাম, যারা তাদের প্রতি ঈমান আনেনি, আমি সে সকল অপরাধীদের থেকে প্রতিশোধ নিয়েছিলাম। কিন্তু যারা মু’মিন ছিল তাদেরকে সহযোগিতা করেছিলাম। আর মু’মিনদেরকে সহযোগিতা করাই আমার দায়িত্ব।<br />
<br />
<b> আয়াত হতে শিক্ষণীয় বিষয়: </b><br />
<br />
১. বৃষ্টি আল্লাহ তা‘আলার একটি বিশেষ নেয়ামত, যার দ্বারা মানুষসহ সব কিছুর নব জীবন সঞ্চার হয়।<br />
২. যারা অন্যায় কাজ করে আল্লাহ তা‘আলা তাদেরকে শাস্তি প্রদান করেন এবং মু’মিনদেরকে সদা-সর্বদা সাহায্য করেন।<br />
</div></div></div></div><div class="panel panel-default"><div class="panel-heading" role="tab" id="heading_30_47_3"><h4 class="panel-title"><a role="button" data-toggle="collapse" data-parent="#accordion" href="#collapse_30_47_3" aria-expanded="true" aria-controls="collapse_30_47_3"><i class="more-less fa fa-plus"></i>আহসানুল বায়ান</a></h4></div><div id="collapse_30_47_3" class="panel-collapse collapse" role="tabpanel" aria-labelledby="heading_30_47_3"><div class="panel-body"><div class="tafseer_content"><p>আমি তো তোমার পূর্বে রসূলদেরকে তাদের নিজ নিজ সম্প্রদায়ের নিকট প্রেরণ করেছিলাম, তারা ওদের নিকট সুস্পষ্ট বহু নিদর্শন এনেছিল; অতঃপর আমি অপরাধীদের শাস্তি দিয়েছিলাম। আর বিশ্বাসীদের সাহায্য করা আমার দায়িত্ব।[১] <br /> <br />[১] অর্থাৎ, হে মুহাম্মাদ! যেমন আমি তোমাকে তোমার সম্প্রদায়ের নিকট রসূল করে প্রেরণ করেছি, অনুরূপ তোমার পূর্বের রসূলগণকে তাদের নিজ নিজ সম্প্রদায়ের নিকট প্রেরণ করেছিলাম। তাদের সাথে যথাযথ প্রমাণ ও অলৌকিক নিদর্শনাবলী ছিল। কিন্তু তাদের সম্প্রদায়রা তাদেরকে মিথ্যা মনে করেছিল এবং তাদের প্রতি ঈমান আনয়ন করেনি। অবশেষে তাদের মিথ্যাজ্ঞান ও অবাধ্যতার পাপের ফলে আমি তাদেরকে শাস্তি দিয়েছি এবং আমার কর্তব্য হিসাবে মু'মিনদেরকে সাহায্য ও সহযোগিতা করেছি। এটা আসলে নবী (সাঃ) ও তাঁর প্রতি ঈমান আনয়নকারী মুসলিমদের জন্য সান্ত্বনা যে, কাফের ও মুশরিকদের মিথ্যাজ্ঞান করাতে ভয়ের কোন কারণ নেই। যেহেতু এটা কোন নতুন কথা নয়; বরং প্রত্যেক নবীর সাথে তাঁর জাতি একই রকম ব্যবহার প্রদর্শন করেছে। অনুরূপ এটা কাফেরদের জন্য সতর্কবাণী যে, যদি তারা ঈমান আনয়ন না করে, তাহলে তাদেরও শেষ ফল তাই হবে, যা পূর্ববর্তী জাতিদের হয়েছে। কারণ আল্লাহর সাহায্য তো পরিশেষে মু'মিনদের জন্যই আসে; যাতে পয়গম্বর ও মু'মিনগণ সকলেই শামিল থাকেন। حَقاًّ শব্দটি كان এর খবর হিসেবে ব্যবহার হয়েছে এবং তা তার ইসম (বিশেষ্য)র পূর্বে ব্যবহার হয়েছে, আর তা হল نَصرُ المُؤمِنِين । <br /></p></div></div></div></div><div class="panel panel-default"><div class="panel-heading" role="tab" id="heading_30_47_4"><h4 class="panel-title"><a role="button" data-toggle="collapse" data-parent="#accordion" href="#collapse_30_47_4" aria-expanded="true" aria-controls="collapse_30_47_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_30_47_4" class="panel-collapse collapse" role="tabpanel" aria-labelledby="heading_30_47_4"><div class="panel-body"><div class="tafseer_content"><p>আর অবশ্যই আমি তোমার পূর্বে রাসূলগণকে তাদের কওমের নিকট পাঠিয়েছিলাম। অতঃপর তারা তাদের কাছে সুস্পষ্ট প্রমাণাদি নিয়ে এসেছিল। অতঃপর যারা অপরাধ করেছিল আমি তাদের থেকে প্রতিশোধ গ্রহণ করলাম। আর মুমিনদেরকে সাহায্য করা তো আমার কর্তব্য।</p></div></div></div></div><div class="panel panel-default"><div class="panel-heading" role="tab" id="heading_30_47_5"><h4 class="panel-title"><a role="button" data-toggle="collapse" data-parent="#accordion" href="#collapse_30_47_5" aria-expanded="true" aria-controls="collapse_30_47_5"><i class="more-less fa fa-plus"></i>মুহিউদ্দীন খান</a></h4></div><div id="collapse_30_47_5" class="panel-collapse collapse" role="tabpanel" aria-labelledby="heading_30_47_5"><div class="panel-body"><div class="tafseer_content"><p>আপনার পূর্বে আমি রসূলগণকে তাঁদের নিজ নিজ সম্প্রদায়ের কাছে প্রেরণ করেছি। তাঁরা তাদের কাছে সুস্পষ্ট নিদর্শনাবলী নিয়ে আগমন করেন। অতঃপর যারা পাপী ছিল, তাদের আমি শাস্তি দিয়েছি। মুমিনদের সাহায্য করা আমার দায়িত্ব।</p></div></div></div></div><div class="panel panel-default"><div class="panel-heading" role="tab" id="heading_30_47_6"><h4 class="panel-title"><a role="button" data-toggle="collapse" data-parent="#accordion" href="#collapse_30_47_6" aria-expanded="true" aria-controls="collapse_30_47_6"><i class="more-less fa fa-plus"></i>জহুরুল হক</a></h4></div><div id="collapse_30_47_6" class="panel-collapse collapse" role="tabpanel" aria-labelledby="heading_30_47_6"><div class="panel-body"><div class="tafseer_content"><p>আর আমরা তো নিশ্চয়ই তোমার আগে রসূলগণকে পাঠিয়েছিলাম তাঁদের স্বজাতির কাছে, সুতরাং তাঁরা তাদের কাছে এসেছিলেন সুস্পষ্ট প্রমাণাবলী নিয়ে, তারপর যারা অপরাধ করেছিল তাদের থেকে আমরা পরিণতি নিয়েছিলাম। আর আমাদের উপরে দায়িত্ব বর্তেছে মুমিনদের সাহায্য করা।</p></div></div></div></div></div>