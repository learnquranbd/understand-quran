<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_209_0"><h4 class="panel-title"><a role="button" data-toggle="collapse" data-parent="#accordion" href="#collapse_2_209_0" aria-expanded="true" aria-controls="collapse_2_209_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_209_0" class="panel-collapse collapse" role="tabpanel" aria-labelledby="heading_2_209_0"><div class="panel-body"><div class="tafseer_content"><b> পুরোপুরি ইসলামে আনুগত্য প্রকাশ করতে হবে </b><br />
<br />
মহান আল্লাহ্‌ তাঁর ওপরে বিশ্বাস স্থাপনকারীগণকে ও তাঁর নবী (সাল্লাল্লাহু ‘আলাইহি ওয়া সাল্লাম) -এর সত্যতা স্বীকারকারীগণকে নির্দেশ দিয়েছেন যে, তারা যেন তাঁর সমস্ত নির্দেশ মেনে চলে এবং সমস্ত নিষিদ্ধ বিষয় হতে বিরত থাকে ও পূর্ণ শারী‘আতের ওপর ‘আমল করে। আল ‘আউফী (রহঃ) বলেন, ইবনু ‘আব্বাস (রাঃ) , মুজাহিদ (রহঃ) , তাঊস (রহঃ) , যাহহাক (রহঃ) , ইকরামাহ (রহঃ) , কাতাদাহ (রহঃ) , সুদ্দী (রহঃ) এবং ইবনু যায়দ (রহঃ) বলেছেন যে, سِلْمٌ শব্দের অর্থ হচ্ছে ইসলাম। (তাফসীর তাবারী ৪/২৫২, তাফসীর ইবনু আবী হাতিম২/৫৮৪-৫৮৫) ভাবার্থ আনুগত্য ও সততাও হতে পারে। ইবনু ‘আব্বাস (রাঃ) মুজাহিদ (রহঃ) , আবুল ‘আলিয়া (রহঃ) , ইকরামাহ (রহঃ) , রাবী‘ ইবনু আনাস (রহঃ) , সুদ্দী (রহঃ) , মুকাতিল ইবনু হিব্বান (রহঃ) , কাতাদাহ (রহঃ) এবং যাহহাক (রহঃ) তাদের তাফসীরে বর্ণনা করেছেন যে, كافة শব্দের অর্থ হচ্ছে, ‘সবকিছু’ ও ‘পরিপূর্ণ’। (তাফসীর ইবনু আবী হাতিম ২/৫৮৬-৫৮৮) বিভিন্ন মহান ব্যক্তি যারা ইয়াহূদী হতে মুসলিম হয়েছিলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর নিকট তারা আবেদন জানিয়েছিলেন যে, তাদেরকে যেন শনিবার উৎসবের দিন হিসেবে পালন করার ও রাতে তাওরাতের ওপর ‘আমল করার অনুমতি দেয়া হয়। সেই সময় এই আয়াতটি অবতীর্ণ হয়। তাদেরকে বলা হয়, ইসলামের নির্দেশাবলীর ওপরেই ‘আমল করতে হবে। কিন্তু এখানে ‘আবদুল্লাহ ইবনু সালাম (রাঃ) নাম ঠিক বলে মনে হয় না। কেননা, তিনি উচ্চ স্তরের পণ্ডিত ছিলেন এবং পূর্ণ মুসলমান ছিলেন। তিনি পূর্ণরূপে অবগত ছিলেন যে, শনিবারের মর্যাদা রহিত হয়ে গেছে। এর পরিবর্তে শুক্রবার ইসলামের উৎসবের দিন হিসেবে নির্ধারিত হয়েছে। সুতরাং এটা অসম্ভব কথা যে, এরূপ অভিলাসের ওপর তিনি অন্যদের সাথে হাত মিলাবেন। <br />
<br />
কোন কোন তাফসীরকারক كافة শব্দটিকে حال বলেছেন। অর্থাৎ তোমরা সবাই ইসলামের মধ্যে প্রবেশ করো। কিন্তু প্রথম উক্তিটি অধিকতর সঠিক। অর্থাৎ তোমরা সাধ্যানুসারে ইসলামের প্রত্যেক নির্দেশ মেনে চলো। ইবনু ‘আব্বাস (রাঃ) বর্ণনা করেন যে, আহলে কিতাব ইসলাম গ্রহণের পরেও তাওরাতের কতোগুলো নির্দেশ মেনে চলতো। তাদেরকেই বলা হচ্ছে ‘দ্বীনে মুহাম্মাদী (সাল্লাল্লাহু ‘আলাইহি ওয়া সাল্লাম) -এর’ মধ্যে পুরোপুরি এসে যাও। এর কোন ‘আমলই পরিত্যাগ করো না। তাওরাতের ওপর শুধু ঈমান রাখাই যথেষ্ট। <br />
অতঃপর বলা হচ্ছেঃ  ﴿وَّ لَا تَتَّبِعُوْا خُطُوٰتِ الشَّیْطٰنِ١ؕ اِنَّهٗ لَكُمْ عَدُوٌّ مُّبِیْنٌ﴾<br />
‘আর শায়তানের পদাঙ্ক অনুসরণ করে চলো না, নিশ্চয়ই সে তোমাদের প্রকাশ্য শত্রু।’ মহান <br />
<br />
আল্লাহ্‌ অন্যত্র বলেনঃ <br />
<br />
﴿اِنَّمَا یَاْمُرُكُمْ بِالسُّوْٓءِ وَ الْفَحْشَآءِ وَ اَنْ تَقُوْلُوْا عَلَى اللّٰهِ مَا لَا تَعْلَمُوْنَ﴾<br />
<br />
‘সে তো শুধুমাত্র তোমাদেরকে আদেশ করে শায়তানী ও অশ্লীল কাজ করতে এবং মহান আল্লাহ্‌ সম্বন্ধে তোমরা যা জানো না তা বলতে।’ (২নং সূরাহ্ বাকারাহ, আয়াতা নং ১৬৯) এবং <br />
<br />
﴿اِنَّمَا یَدْعُوْا حِزْبَهٗ لِیَكُوْنُوْا مِنْ اَصْحٰبِ السَّعِیْرِ﴾<br />
<br />
 ‘সে তো তার দলবলকে আহ্বান করে শুধু এ জন্য যে, তারা যেন উত্তপ্ত জাহান্নামের সাথী হয়।’ (৩৫নং সূরাহ্ ফাতির, আয়াত নং ৬) আর এ জন্যই বলা হয়েছে যে, اِنَّهلَكُمْعَدُوٌّمُّبِیْنٌ ‘সে তো তোমাদের প্রকাশ্য শত্রু।’ এরপরে বলা হচ্ছেঃ <br />
<br />
﴿فَاِنْ زَلَلْتُمْ مِّنْۢ بَعْدِ مَاجَآءَتْكُمُ الْبَیِّنٰتُ فَاعْلَمُوْۤا اَنَّ اللّٰهَ عَزِیْزٌ حَكِیْمٌ﴾<br />
<br />
 ‘প্রমাণ জেনে নেয়ার পরেও যদি তোমরা সত্য হতে সরে পড়ো তাহলে জেনে রেখো যে, মহান আল্লাহ্‌ প্রতিদান দেয়ার ব্যাপারে প্রবল পরাক্রান্ত।’ না তাঁর থেকে কেউ পলায়ন করতে পারবে, আর না তাঁর ওপর কেউ প্রভাব বিস্তার করতে পারবে। তিনি তাঁর নির্দেশাবলী চালু করার ব্যাপারে মহা বিজ্ঞানময়। পাকড়াও করার কাজে তিনি মহান পরাক্রশালী এবং নির্দেশ জারী করার কাজে তিনি মহা বিজ্ঞানময়। তিনি কাফিরদের ওপর প্রভুত্ব বিস্তারকারী এবং তাদের ওযর ও প্রমাণ কর্তন করার ব্যাপারে তিনি নৈপুণ্যের অধিকারী।<br />
</div></div></div></div><div class="panel panel-default"><div class="panel-heading" role="tab" id="heading_2_209_1"><h4 class="panel-title"><a role="button" data-toggle="collapse" data-parent="#accordion" href="#collapse_2_209_1" aria-expanded="true" aria-controls="collapse_2_209_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_209_1" class="panel-collapse collapse" role="tabpanel" aria-labelledby="heading_2_209_1"><div class="panel-body"><div class="tafseer_content"><p>অতঃপর তোমাদের কাছে সুস্পষ্ট প্রমাণাদি আসার পর যদি তোমাদের পদস্থলন ঘটে, তবে জেনে রাখ,নিশ্চয় আল্লাহ্‌ মহাপরাক্রান্ত, প্রজ্ঞাময়। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_209_2"><h4 class="panel-title"><a role="button" data-toggle="collapse" data-parent="#accordion" href="#collapse_2_209_2" aria-expanded="true" aria-controls="collapse_2_209_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_209_2" class="panel-collapse collapse" role="tabpanel" aria-labelledby="heading_2_209_2"><div class="panel-body"><div class="tafseer_content"><b> ২০৮ থেকে ২১০ নং আয়াতের তাফসীর: </b><br />
<br />
অত্র আয়াতে আল্লাহ তা‘আলা সকল মু’মিনকে ইসলামে পূর্ণভাবে প্রবেশ করতে নির্দেশ দিচ্ছেন- সর্বক্ষেত্রে যাবতীয় বিধান যথাসম্ভব পালন ও সকল নিষেধাজ্ঞা থেকে সম্পূর্ণ বিরত থাকার মাধ্যমে।<br />
<br />
এ আয়াতে দীনের নামে বিদআত তৈরি করার বিষয়টি যেমন খণ্ডন করা হয়েছে তেমনি ধর্ম নিরপেক্ষ মতবাদে বিশ্বাসীদের মতবাদও খণ্ডন করা হয়েছে।<br />
<br />
যারা ইসলামকে সর্বত্র গ্রহণ করতে অস্বীকৃতি জানায় এবং ধর্মকে কেবল ব্যক্তিগত আমল বা মাসজিদ কেন্দ্রীক ইবাদতে সীমাবদ্ধ করতে চায়, সকল ময়দান থেকে ইসলামকে বিসর্জন দিয়ে পাশ্চাত্য সভ্যতা-সংস্কৃতি অনুসরণ করে রাজনীতি, অর্থনীতি, লেনদেন, ব্যবসা-বাণিজ্য ও সংসদকে ইসলাম মুক্ত করতে চায় এবং সাধারণ জনগণকেও এরূপ বুঝাতে চেষ্টা করে তাদেরকে শয়তানের পথ অনুসরণ করতে আল্লাহ তা‘আলা নিষেধ করছেন। তাদেরকে অবশ্যই জেনে রাখা দরকার ইসলাম শুধু মাসজিদেই সীমাবদ্ধ নয়। বরং জন্ম থেকে মৃত্যু পর্যন্ত ব্যক্তিগত জীবন থেকে আন্তর্জাতিক জীবন পর্যন্ত সকল ক্ষেত্রেই ইসলাম প্রযোজ্য এবং একজন মুসলিমের জীবনের একমাত্র সংবিধান।<br />
<br />
অতএব হে ঈমানদারগণ শয়তান চায় ইসলাম বিরোধী কর্ম ও পন্থাকে লোভনীয় ও শোভনীয় করে তোমাদের কাছে তুলে ধরে ঈমানকে হরণ করে নিতে।<br />
<br />
আল্লাহ তা‘আলা বলেন: <br />
<br />
(کَمَثَلِ الشَّیْطٰنِ اِذْ قَالَ لِلْاِنْسَانِ اکْفُرْﺆ فَلَمَّا کَفَرَ قَالَ اِنِّیْ بَرِیْ۬ ئٌ مِّنْکَ اِنِّیْٓ اَخَافُ اللہَ رَبَّ الْعٰلَمِیْنَ) <br />
<br />
“তাদের দৃষ্টান্ত শয়তানের মত- যে মানুষকে বলে: কুফরী কর। অতঃপর যখন সে কুফরী করে তখন শয়তান বলেঃ তোমার সাথে আমার কোন সম্পর্ক নেই, আমি জগতসমূহের প্রতিপালক আল্লাহকে ভয় করি।”(সূরা হাশর  ৫৯:১৬)<br />
<br />
এসব উপদেশমালা ও সুস্পষ্ট বিধানাবলী আসার পরেও যদি আল্লাহ তা‘আলা দীন ত্যাগ কর, তাহলে জেনে রেখ আল্লাহ তা‘আলা পরাক্রমশালী ও প্রজ্ঞাময়।<br />
<br />
শয়তানের অনুসারীরা অপেক্ষা করে যে, আল্লাহ তা‘আলা ও ফেরেশতাগণ মেঘের ছায়ার সাথে তাদের কাছে এসে ফায়সালা করে দেবেন। প্রকৃতপক্ষে আল্লাহ তা‘আলাই সবকিছু ফায়সালা করে দিয়েছেন। সবকিছু তাঁরই দিকে ফিরে যাবে।<br />
<br />
<b> আয়াত থেকে শিক্ষণীয় বিষয়: </b><br />
<br />
১. ইসলামের সকল বিধান সম্পূর্ণভাবে মাথা পেতে মেনে নেয়া মুসলিমদের আবশ্যক।<br />
২. শয়তান মানুষের প্রকাশ্য শত্র“। তাই তাকে শত্র“ হিসেবেই গ্রহণ করা উচিত।<br />
৩. আল্লাহ তা‘আলা কিয়ামাতের দিন ফায়সালা করার জন্য আসবেন।<br />
৪. তাওবার ক্ষেত্রে বিলম্ব করা উচিত নয়।<br />
৫. আল্লাহ তা‘আলা ওপরে আছেন, স্ব-স্বত্ত্বায় সবত্র বিরাজমান নয়। সর্বত্র বিরাজমান থাকলে কিয়ামতের দিন ফায়সালা করার জন্য আসার কোন অর্থ হয়না। আল্লাহ তা‘আলা স্ব-স্বত্ত্বায় সর্বত্র বিরাজমান, এটা বাতিল সম্প্রদায়ের আক্বীদাহ।<br />
</div></div></div></div><div class="panel panel-default"><div class="panel-heading" role="tab" id="heading_2_209_3"><h4 class="panel-title"><a role="button" data-toggle="collapse" data-parent="#accordion" href="#collapse_2_209_3" aria-expanded="true" aria-controls="collapse_2_209_3"><i class="more-less fa fa-plus"></i>আহসানুল বায়ান</a></h4></div><div id="collapse_2_209_3" class="panel-collapse collapse" role="tabpanel" aria-labelledby="heading_2_209_3"><div class="panel-body"><div class="tafseer_content"><p>অতঃপর প্রকাশ্য নিদর্শন আসার পরও যদি তোমাদের পদস্খলন ঘটে, তবে জেনে রাখ যে, আল্লাহ মহা পরাক্রান্ত, প্রজ্ঞাময়।</p></div></div></div></div><div class="panel panel-default"><div class="panel-heading" role="tab" id="heading_2_209_4"><h4 class="panel-title"><a role="button" data-toggle="collapse" data-parent="#accordion" href="#collapse_2_209_4" aria-expanded="true" aria-controls="collapse_2_209_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_209_4" class="panel-collapse collapse" role="tabpanel" aria-labelledby="heading_2_209_4"><div class="panel-body"><div class="tafseer_content"><p>অতএব তোমরা যদি পদস্খলিত হও, তোমাদের নিকট সুস্পষ্ট নিদর্শনসমূহ আসার পর, তবে জেনে রাখ যে, আল্লাহ পরাক্রমশালী, প্রজ্ঞাময়।</p></div></div></div></div><div class="panel panel-default"><div class="panel-heading" role="tab" id="heading_2_209_5"><h4 class="panel-title"><a role="button" data-toggle="collapse" data-parent="#accordion" href="#collapse_2_209_5" aria-expanded="true" aria-controls="collapse_2_209_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_209_5" class="panel-collapse collapse" role="tabpanel" aria-labelledby="heading_2_209_5"><div class="panel-body"><div class="tafseer_content"><p>অতঃপর তোমাদের মাঝে পরিস্কার নির্দেশ এসে গেছে বলে জানার পরেও যদি তোমরা পদস্খলিত হও, তাহলে নিশ্চিত জেনে রেখো, আল্লাহ, পরাক্রমশালী, বিজ্ঞ।</p></div></div></div></div><div class="panel panel-default"><div class="panel-heading" role="tab" id="heading_2_209_6"><h4 class="panel-title"><a role="button" data-toggle="collapse" data-parent="#accordion" href="#collapse_2_209_6" aria-expanded="true" aria-controls="collapse_2_209_6"><i class="more-less fa fa-plus"></i>জহুরুল হক</a></h4></div><div id="collapse_2_209_6" class="panel-collapse collapse" role="tabpanel" aria-labelledby="heading_2_209_6"><div class="panel-body"><div class="tafseer_content"><p>কিন্তু যদি তোমরা পিছলে পড় তোমাদের কাছে স্পষ্ট প্রমাণাবলী আসবার পরেও, তবে জেনে রেখো -- নিঃসন্দেহ আল্লাহ মহাশক্তিশালী, পরমজ্ঞানী।</p></div></div></div></div></div>