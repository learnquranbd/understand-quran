<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_258_0"><h4 class="panel-title"><a role="button" data-toggle="collapse" data-parent="#accordion" href="#collapse_2_258_0" aria-expanded="true" aria-controls="collapse_2_258_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_258_0" class="panel-collapse collapse" role="tabpanel" aria-labelledby="heading_2_258_0"><div class="panel-body"><div class="tafseer_content"><b> ইবরাহীম (আঃ) -এর নামরূদ বাদশাহর সাথে তর্ক-বির্তক </b><br />
<br />
মুজাহিদ (রহঃ) বর্ণনা করেছেন, ঐ বাদশাহর নাম ছিলো নামরূদ ইবনু কিন‘আন ইবনু কাউস ইবনু সাম ইবনু নূহ। তার রাজধানী ছিলো বাবেল। তার বংশক্রমের মধ্যে কিছু মতভেদও রয়েছে। এটাও বর্ণিত হয়েছে যে, সে হলো নামরূদ ইবনু ফালিখ ইবনু আবীর ইবনু শালিখ ইবনু আরফাখশান্দ ইবনু শাম ইবনু নূহ। মুজাহিদ (রহঃ) বলেন যে, দুনিয়ার পূর্ব-পশ্চিম সাম্রাজ্যের অধিপতি চারজন। তন্মধ্যে দু’জন মুসলিম ও দু’জন কাফির। মুসলিম দু’জন হচ্ছেন সুলাইমান ইবনু দাঊদ (আঃ) ও যুলকারানাইন এবং কাফির দু’জন হচ্ছে নামরূদ ও বখতে নাসর। (তাফসীর তাবারী -৫/৪৩৩) ঘোষণা হচ্ছেঃ<br />
<br />
﴿اَلَمْتَرَاِلَىالَّذِیْحَآجَّاِبْرٰهمَفِیْرَبِّهۤ﴾ হে নবী! তুমি স্বচক্ষে ঐ ব্যক্তিকে দেখোনি, যে ইবরাহীম (আঃ) -এর সারেথ মহান আল্লাহ্‌র অস্তিত্ব সম্বন্ধে বিতর্কে লিপ্ত হয়েছিলো? এই লোকটি নিজেকে মহান আল্লাহ্‌ বলে দাবী করেছিলো। যেমন তারপরে ফির‘আউনও তার নিজস্ব লোকদের মধ্যে এই দাবী করেছিলোঃ  مَا عَلِمْتُ لَكُمْ مِنْ إِلٰهٍ غَيْرِي.<br />
<br />
‘আমি ছাড়া তোমাদের যে অন্য কোন ইলাহ আছে তা আমার জানা নেই?’ (২৮নং সূরাহ্ কাসাস, আয়াত নং ৩৮) তার রাজত্ব দীর্ঘ দিন ধরে চলে আসছিলো বলে তার মস্তিস্কে ঔদ্ধত্য ও আত্মম্ভরিতা প্রবেশ করেছিলো এবং তার স্বভাবের মধ্যে অবাধ্যতা, অহঙ্কার এবং আত্মগরিমা ঢুকে পড়েছিলো। কারো কারো মতে সে সুদীর্ঘ চারশ’ বছর ধরে শাসন কাজ চালিয়ে আসছিলো। সে ইবরাহীম (আঃ) -কে মহান আল্লাহ্‌র অস্তিত্বের ওপর প্রমাণ উপস্থিত করতে বললে তিনি অস্তিত্বহীনতা থেকে অস্তিত্বে আনয়ন এবং অস্তিত্ব হতে অস্তিত্বহীনতায় পরিণতকরণ এই দলীল পেশ করেন। এটা সূর্যের ন্যায় উজ্জ্বল দলীল ছিলো। প্রাণীসমূহের পূর্বে কিছুই না থাকা এবং পুনরায় নিশ্চিহ্ন হয়ে যাওয়া; এই প্রাণীসমূহ সৃষ্টিকর্তার অস্তিত্বের স্পষ্ট দলীল এবং তিনিই মহান আল্লাহ্‌। নামরূদ উত্তরে বলেঃ এটাতো আমিও করতে পারি। এই কথা বলে সে দু’জন লোককে ডেকে পাঠায় যাদের ওপর মৃত্যু দণ্ডাদেশ জারী করা হয়েছিলো। অতঃপর সে একজনকে হত্যা করে এবং অপরজনকে ছেড়ে দেয়। (তাফসীর তাবারী ৫/৪৩৩, ৪৩৬, ৪৩৭) এই উত্তর ও দাবী যে কতো অবাস্তব ও বাজে ছিলো তা বলাই বাহুল্য। ইবরাহীম (আঃ) তো মহান আল্লাহ্‌র গুণাবলীর মধ্যে একটি গুণ এই বর্ণনা করেন যে, তিনি সৃষ্টি করেন অতঃপর ধ্বংস করেন। আর নামরূদ তো ঐ লোক দু’টিকে সৃষ্টি করেননি এবং তাদের অথবা তার নিজের জীবন ও মৃত্যুর ওপর তার কোন ক্ষমতাই নেই। কিন্তু শুধু অজ্ঞদেরকে প্ররোচিত করার জন্য এবং বাজিমাত করার উদ্দেশ্যে সে যে ভুল করেছে ও তর্কের মূলনীতির উল্টো কাজ করেছে এটা জানা সত্ত্বেও একটা কথা বানিয়ে নেয়া। অতঃপর বাদশাহ নামরূদ ইবরাহীম (আঃ) -এর অনুবর্তীত হয়ে ঘোষণা করলোঃ  ﴿ مَا عَلِمْتُ لَكُمْ مِّنْ اِلٰهٍ غَیْرِیْ﴾<br />
আমি ছাড়া তোমাদের অন্য উপাস্য আছে বলে আমি জানিনা। (২৮ নং সূরাহ্ কাসাস, আয়াত নং ৩৮) <br />
<br />
ইবরাহীম (আঃ)  ও তাকে বুঝে নেন এবং সেই নির্বোধের সামনে এমন প্রমাণ পেশ করেন যে, বাহ্যতঃ সে যেন এর সাদৃশ্যমূলক কাজে অকৃতকার্য হয়। তাই তাকে বলেনঃ یَاْتِیْ بِالشَّمْسِ مِنَ الْمَشْرِقِ فَاْتِ بِهَا مِنَ الْمَغْرِبِ ﴾ ﴿ فَاِنَّ اللّٰهَ তুমি যখন সৃষ্টি করা ও মৃত্যু দান করার ক্ষমতা রাখার দাবী করছো তখন সৃষ্ট বস্তুর ওপরেও তোমার আধিপত্য থাকা উচিত। আমার প্রভু তো এই ক্ষমতা রাখেন যে, সূর্যকে তিনি পূর্ব গগনে উদিত হওয়ার নির্দেশ দিয়েছেন এবং সে আমার প্রভুর আদেশ পালন করে পূর্ব দিকে উদিত হচ্ছে। এখন তুমি তাকে নির্দেশ দাও, সে যেন পশ্চিম গগনে উদিত হয়। এবার সে বাহ্যতঃ কোন জোড়াতালি দেয়া উত্তরও দিতে পারলো না। বরং সে হতভম্ব হয়ে নিজের অপারগতা স্বীকার করতে বাধ্য হলো এবং মহান আল্লাহ্‌র প্রমাণ তার ওপর পূর্ণরূপে জয়যুক্ত হলো। কিন্তু সুপথ প্রাপ্তি তার ভাগ্যে ছিলো না বলে সে সুপথে আসতে পারলো না। এরূপ বদ-স্বভাবের লোককে মহান আল্লাহ্‌ কোন প্রমাণ বুঝার তাওফীক দেন না। ফলে তারা সত্যকে কখনো আলিঙ্গন করে না। তাদের ওপর মহান আল্লাহ্‌ ক্রোধান্বিত ও অসন্তুষ্ট হয়ে থাকে। এই জগতেও তাদের কঠিন শাস্তি হয়ে থাকে। <br />
<br />
কোন কোন তর্ক শাস্ত্রবিদ বলেন যে, ইবরাহীম (আঃ) এখানে একটি স্পষ্ট ও জাজ্জ্বল্যমান প্রমাণ উপস্থিত করেন। কিন্তু প্রকৃতপক্ষে তা নয়। বরং প্রমাণ দলীলটি দ্বিতীয় দালীলের ভূমিকা স্বরূপ। এ দু’টো দ্বারাই নামরূদের দাবীর অসারতা সম্পূর্ণরূপে প্রকাশিত হয়েছে। জন্ম ও মৃত্যু দানই হচ্ছে প্রকৃত দলীল। ঐ অজ্ঞান ও নির্বোধ এই দাবী করেছিলো বলেই এই প্রমাণ পেশ করাও অপরিহার্য হয়ে পড়েছিলো যে, মহান আল্লাহ্‌ শুধুমাত্র জন্ম ও মৃত্যু দানের ওপরই সক্ষম নন, বরং দুনিয়ার বুকে যতোগুলো সৃষ্ট বস্তু রয়েছে সবই তাঁর আজ্ঞাধীন। কাজেই নামরূদকেও বলা হচ্ছে যে, সেও যখন জন্ম ও মৃত্যু দানের দাবী করছে তখন সূর্যও তো একটি সৃষ্ট বস্তু, কাজেই সে তার নির্দেশমতো কেন পূর্ব দিকের পরিবর্তে পশ্চিম দিকে উদিত হবে না? এই যুক্তির ফলে ইবরাহীম (আঃ) খোলাখুলিভাবে নামরূদকে পরাস্ত করেন এবং তাকে সম্পূর্ণরূপে নিরুত্তর করে দেন। <br />
<br />
সুদ্দী (রহঃ) বলেন যে, ইবরাহীম (আঃ) আগুন হতে বের হয়ে আসার পর নামরূদের সাথে তাঁর এই তর্ক হয়েছিলো। এর পূর্বে ঐ অত্যাচারী রাজার সাথে ইবরাহীম (আঃ) -এর কোন সাক্ষাৎ হয়নি। যায়দ ইবনু আসলাম (রহঃ) বলেন যে, সেই সময় দুর্ভিক্ষ পড়েছিলো। জনগণ নামরুদের নিকট হতে শস্য নিতে আসতো। ইবরাহীম (আঃ) ও তার নিকট যান। তথায় তার সাথে তার এই তর্ক হয়। সেই পাপাচারী তাঁকে শস্য দেয়নি। তিনি শূন্য হস্তে ফিরে আসেন। বাড়ির নিকটবর্তী হয়ে তিনি দু’টি বস্তায় বালু ভরে নেন। যাতে বাড়ির লোক মনে করে যে, তিনি কিছু নিয়ে এসেছে। বাড়িতে পৌঁছেই তিনি বস্তা দু’টি রেখে ঘুমিয়ে পড়েন। তাঁর পত্নী বিবি সারা বস্তা দু’টি খুলে দেখেন যে, ও দু’টো উত্তম খাদ্যশস্য পরিপূর্ণ রয়েছে। তিনি আহার্য প্রস্তুত করেন। ইবরাহীম (আঃ) জেগে উঠে দেখেন যে খাদ্য প্রস্তুত রয়েছে। তিনি স্ত্রীকে জিজ্ঞেস করেনঃ খাদ্য দ্রব্য কথা হতে এসেছে? স্ত্রী উত্তরে বলেনঃ আপনি যে খাদ্যপূর্ণ বস্তা দু’টি এনেছিলেন তা হতেই এইগুলো বের করেছিলাম। তখন ইবরাহীম (আঃ) বুঝে নেন যে, এই বরকত লাভ আল্লাহ্‌র পক্ষ হতেই হয়েছে এবং এটা তার প্রতি আল্লাহ্‌ তা‘আলা করুণারই পরিচায়ক। ঐ ল¤পট রাজার কাছে মহান আল্লাহ্‌ একজন ফিরিশতা প্রেরণ করেন। তিনি তার নিকট এসে তাকে মহান আল্লাহ্‌র একত্ববাদে বিশ্বাসী হতে আহ্বান করেন। কিন্তু এবারেও সে প্রত্যাখ্যান করে। তৃতীয়বার তিনি তাকে মহান আল্লাহ্‌র দিকে আহ্বান জানান। কিন্তু এবারেও সে অস্বকৃতিই জানায়। এইভাবে বারবার প্রত্যাখ্যান হওয়ার পর ফিরিশতা তাকে বলেনঃ আচ্ছা তুমি তোমার সেনাবাহিনী ঠিক করো, আমিও আমার সেনাবাহিনী নিয়ে আসছি। নামরুদ এক বিরাট সেনাবাহিনী নিয়ে সূর্যোদয়ের সময় উপস্থিত হয়। <br />
<br />
আর এদিকে মহান আল্লাহ্‌ মশাসমূহের দরজা খুলে দেন। বড় বড় মশাগুলো এতো অধিক সংখ্যায় আসে যে, সূর্য ও জনগণের দৃষ্টির অন্তরালে চলে যায়। মহান আল্লাহ্‌র এই সেনাবাহিনী নামরুদের সেনাবাহিনীর ওপর পতিত হয় এবং আল্পক্ষণের মধ্যে তাদের রক্ত তো পান করেই এমনকি তাদের মাংস পর্যন্তও খেয়ে নেয়। এইভাবে নামরুদের সমস্ত সৈন্য সেখানেই ধ্বংস হয়ে যায়। ঐ মশাগুলোরই একটি নামরুদের নাসারন্ধ্র প্রবেশ করে এবং চারশ’ বছর পর্যন্ত তার মস্তিষ্ক চাটতে থাকে। এমন কঠিন শাস্তির মধ্যে সে পাপাত্না নামরুদ পড়ে থাকে যে, এর চেয়ে মরণ হাজার গুণে উত্তম ছিলো। সে পাপী রাজা নমরুদ প্রাচীরে ও পাথরে তার মস্তিষ্ক ঠুকে ঠুকে ফিরছিলো এবং হাতুড়ি দ্বারা মাথায় মারিয়ে নিচ্ছিলো। এভাবে ঐ হতভাগ্য ধীরে ধীরে ধ্বংসের মুখে পতিত হয়। মহান আল্লাহ্‌র ওপর আস্থাহীন পাপাত্মা বাবেল রাজা নামরুদের এইভাবে জীবনলীলা সাঙ্গ হয়।  (তাফসীরে ‘আব্দুর রাজ্জাক-১/১১৫/৩২৮)<br />
</div></div></div></div><div class="panel panel-default"><div class="panel-heading" role="tab" id="heading_2_258_1"><h4 class="panel-title"><a role="button" data-toggle="collapse" data-parent="#accordion" href="#collapse_2_258_1" aria-expanded="true" aria-controls="collapse_2_258_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_258_1" class="panel-collapse collapse" role="tabpanel" aria-labelledby="heading_2_258_1"><div class="panel-body"><div class="tafseer_content"><p>আপনি কি ঐ ব্যক্তিকে দেখেননি , যে ইব্‌রাহীমের সাথে তাঁর রব সম্বন্ধে বিতর্কে লিপ্ত হয়েছিল, যেহেতু আল্লাহ্‌ তাকে রাজত্ব [১] দিয়েছিলেন। যখন ইব্‌রাহীম বললেন , ‘আমার রব তিনিই জিনি জীবন দান করেন ও মৃত্যু ঘটান, সে বলল, ‘আমিও তো জীবন দান করি ও মৃত্যু ঘটাই। ইব্‌রাহীম বললেন , ‘নিশ্চয়ই আল্লাহ্‌ সূর্যকে পূর্ব দিক থেকে উদয় করান , তুমি সেটা কে পশ্চিম দিক থেকে উদয় করাও তো [২]। তারপর যে কুফরী করেছিল সে হতবুদ্ধি হয়ে গেল। আর আল্লাহ্‌ যালিম সম্প্রয়ায়কে হিদায়াত করেন না। <br /> <br />[১] এ আয়াত দ্বারা বোঝা গেল যে, যখন আল্লাহ্‌ তা'আলা কোন কাফের ব্যক্তিকে দুনিয়াতে মান-সম্মান এবং রাজত্ব দান করেন, তখন তাকে সে নামে অভিহিত করা জায়েয। এতে একথাও বোঝা যাচ্ছে যে, প্রয়োজন বোধে তার সাথে তর্ক-বিতর্ক করাও জায়েয, যাতে সত্য-মিথ্যার পার্থক্য প্রকাশ হয়ে যেতে পারে। <br /> <br />[২] কেউ কেউ এরূপ সন্দেহ পোষণ করেছেন যে, সে হয়ত বলতে পারত যে, যদি আল্লাহ্‌ বলে কেউ থাকেন, তবে তিনিই পশ্চিম দিক থেকে সূর্য উদিত করুন। এর উত্তর হচ্ছে এই যে, তার অন্তরে অনিচ্ছা সত্বেও একথা জেগে উঠল যে, নিশ্চয়ই আল্লাহ্‌ আছেন এবং পূর্বদিক হতে সূর্য উদয় করা তাঁর কাজ এবং তিনি পশ্চিম দিক হতেও উদয় করতে পারেন। আর এ ব্যক্তি নবী হয়ে থাকলে অবশ্যই এমন হবে। আর এমন হলে বিশ্বময় এক বিরাট পরিবর্তন সৃষ্টি হয়ে যাবে। তাতে না আবার লাভের পরিবর্তে ক্ষতি বেড়ে যায়। যেমন, মানুষ এ মু'জিযা দেখে যদি আমার দিক থেকে ফিরে তার দিকে ঝুঁকে যায়। সামান্য বাড়াবাড়িতে না আবার রাজত্বই চলে যায়। কাজেই সে উত্তরই দেয় নি। অথবা তার কাছে এ প্রশ্নের কোন উত্তরই ছিল না। এ জন্য সে হতভম্ব হয়ে পড়ে। [বয়ানুল কুরআন] <br /></p></div></div></div></div><div class="panel panel-default"><div class="panel-heading" role="tab" id="heading_2_258_2"><h4 class="panel-title"><a role="button" data-toggle="collapse" data-parent="#accordion" href="#collapse_2_258_2" aria-expanded="true" aria-controls="collapse_2_258_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_258_2" class="panel-collapse collapse" role="tabpanel" aria-labelledby="heading_2_258_2"><div class="panel-body"><div class="tafseer_content"><b> ২৫৮ নং আয়াতের তাফসীর: </b><br />
<br />
<br />
কুরআনুল কারীমের অন্যতম একটি বৈশিষ্ট্য হল- পূর্ববর্তী নাবী-রাসূল ও তাদের জাতির ঘটনা বর্ণনা করা। এর মাধ্যমে আল্লাহ তা‘আলার তাওহীদ ও ক্ষমতা, কুরআনের মু‘জিযাহ, ঐতিহাসিক সত্যতা, নাবী (সাল্লাল্লাহু ‘আলাইহি ওয়া সাল্লাম)-কে সান্ত্বনা ও মুসলিমদের জন্য শিক্ষণীয় দিক বর্ণনা করা। এখানে ইবরাহীম (আঃ) ও নমরূদের মাঝে ঘটে যাওয়া একটি ঘটনার বর্ণনা তুলে ধরা হচ্ছে। <br />
<br />
ইবরাহীম (আঃ) পশ্চিম ইরাকের বাসরার নিকটবর্তী ‘বাবেল’শহরে জন্মগ্রহণ করেন। এখানে তখন কালেডীয় (كلداني) জাতি বসবাস করত। তাদের একচ্ছত্র সম্রাট ছিল নমরূদ। সে তৎকালীন পৃথিবীতে অত্যন্ত উদ্ধ্যত ও অহংকারী সম্রাট ছিল। প্রায় ৪০০ বছর রাজত্ব করে শেষ পর্যন্ত নিজেকে ‘উপাস্য’হবার দাবী করে। (তারীখুল আম্বিয়া পৃ:৬৮) এ বিতর্ক সৃষ্টি হওয়ার পূর্বে ইবরাহীম (আঃ) জাতিকে তাওহীদের দাওয়াত দিয়েছেন, পিতাকে তাওহীদের প্রতি আহ্বান করেছেন, মূর্তি ভেঙ্গেছেন। শেষ পর্যায় এসে নমরূদ ইবরাহীম (আঃ)-এর সাথে এ বিতর্কে লিপ্ত হয়। নমরূদ ভেবেছিল ইবরাহীম তাকেই উপাস্য বলে স্বীকার করবে। কিন্তু নির্ভীক কণ্ঠে ইবরাহীম (আঃ) বললেন: আমার রব তিনি যিনি জীবন-মৃত্যু দান করেন। তখন নমরূদ বলল: আমিও তো জীবন ও মৃত্যু দান করি। এ বলে সে দু’জন জীবন্ত লোক আনতে বলল। একজনকে মেরে ফেলল অন্যজনকে ছেড়ে দিল। আর বলল এই যে, আমি যাকে ইচ্ছা জীবন ও মৃত্যু দেই। তারপর ইবরাহীম (আঃ) যখন সূর্যের উদয় ও অস্তের কথা বললেন, তখন সে কিংকতর্ব্যবিমূঢ় হয়ে গেল। প্রমাণিত হলো যে, প্রকৃত রব হলেন একমাত্র আল্লাহ তা‘আলা। জাতির (সাধারণ) নেতারাই যেখানে পরাজয় মেনে নেয়নি সেখানে একচ্ছত্র সম্রাট কিভাবে পরাজয় মেনে নিতে পারে। তাই সে অহংকারে ফেটে ইবরাহীম (আঃ) কে জ্বলন্ত আগুনে নিক্ষেপ করার নির্দেশ দেয়, এমনকি নিক্ষেপও করা হয়। ইবরাহীম (আঃ)-এ অগ্নীপরীক্ষায় কৃতিত্বের সাথে সফলতা অর্জন করেন।<br />
<br />
<b> আয়াত থেকে শিক্ষণীয় বিষয়: </b><br />
<br />
১. আল্লাহ তা‘আলা পূর্ববর্তী নাবী-রাসূল ও তাদের জাতির ঘটনা বর্ণনা করে আমাদেরকে সতর্ক ও সাবধান করছেন। <br />
২. দাওয়াত কৌশল ও হিকমতের সাথে প্রদান করা উচিত।<br />
৩. প্রত্যেক নাবী ও রাসূলের শত্র“ ছিল, দীনের পথে থাকলে প্রত্যেক মু’মিনেরও থাকবে।<br />
৪. আল্লাহ তা‘আলা তাঁর ওলীদের সার্বিক সাহায্য করেন যেমন ইবরাহীম (আঃ)-কে করেছেন।<br />
৫. জীবন-মৃত্যু, চন্দ্র-সূর্য সবকিছুর মালিক একমাত্র আল্লাহ তা‘আলা।<br />
</div></div></div></div><div class="panel panel-default"><div class="panel-heading" role="tab" id="heading_2_258_3"><h4 class="panel-title"><a role="button" data-toggle="collapse" data-parent="#accordion" href="#collapse_2_258_3" aria-expanded="true" aria-controls="collapse_2_258_3"><i class="more-less fa fa-plus"></i>আহসানুল বায়ান</a></h4></div><div id="collapse_2_258_3" class="panel-collapse collapse" role="tabpanel" aria-labelledby="heading_2_258_3"><div class="panel-body"><div class="tafseer_content"><p>তুমি কি সে ব্যক্তির (নমরূদের) কথা ভেবে দেখনি, যে ইব্রাহীমের সাথে তার প্রতিপালক সম্বন্ধে বিতর্কে লিপ্ত হয়েছিল? যেহেতু আল্লাহ তাকে রাজত্ব দিয়েছিলেন। যখন ইব্রাহীম বলল, ‘তিনি আমার প্রতিপালক যিনি জীবন দান করেন ও মৃত্যু ঘটান।’ সে বলল, ‘আমিও জীবন দান করি ও মৃত্যু ঘটাই।’ ইব্রাহীম বলল, ‘নিশ্চয় আল্লাহ সূর্যকে পূর্ব দিক থেকে উদিত করেন, তুমি তাকে পশ্চিম দিক থেকে উদিত কর।’ তখন সে (নমরূদ) হতবুদ্ধি হয়ে গেল। আর আল্লাহ অত্যাচারী সম্প্রদায়কে সৎপথে পরিচালিত করেন না।</p></div></div></div></div><div class="panel panel-default"><div class="panel-heading" role="tab" id="heading_2_258_4"><h4 class="panel-title"><a role="button" data-toggle="collapse" data-parent="#accordion" href="#collapse_2_258_4" aria-expanded="true" aria-controls="collapse_2_258_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_258_4" class="panel-collapse collapse" role="tabpanel" aria-labelledby="heading_2_258_4"><div class="panel-body"><div class="tafseer_content"><p>তুমি কি সে ব্যক্তিকে দেখনি, যে ইবরাহীমের সাথে তার রবের ব্যাপারে বিতর্ক করেছে যে, আল্লাহ তাকে রাজত্ব দিয়েছেন? যখন ইবরাহীম বলল, ‘আমার রব তিনিই’ যিনি জীবন দান করেন এবং মৃত্যু ঘটান। সে বলল, আমিই জীবন দান করি এবং মৃত্যু ঘটাই। ইবরাহীম বলল, নিশ্চয় আল্লাহ পূর্বদিক থেকে সূর্য আনেন। অতএব তুমি তা পশ্চিম দিক থেকে আন। ফলে কাফির ব্যক্তি হতভম্ব হয়ে গেল। আর আল্লাহ যালিম সম্প্রদায়কে হিদায়াত দেন না।</p></div></div></div></div><div class="panel panel-default"><div class="panel-heading" role="tab" id="heading_2_258_5"><h4 class="panel-title"><a role="button" data-toggle="collapse" data-parent="#accordion" href="#collapse_2_258_5" aria-expanded="true" aria-controls="collapse_2_258_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_258_5" class="panel-collapse collapse" role="tabpanel" aria-labelledby="heading_2_258_5"><div class="panel-body"><div class="tafseer_content"><p>তুমি কি সে লোককে দেখনি, যে পালনকর্তার ব্যাপারে বাদানুবাদ করেছিল ইব্রাহীমের সাথে এ কারণে যে, আল্লাহ সে ব্যাক্তিকে রাজ্য দান করেছিলেন? ইব্রাহীম যখন বললেন, আমার পালনকর্তা হলেন তিনি, যিনি জীবন দান করেন এবং মৃত্যু ঘটান। সে বলল, আমি জীবন দান করি এবং মৃত্যু ঘটিয়ে থাকি। ইব্রাহীম বললেন, নিশ্চয়ই তিনি সুর্যকে উদিত করেন পূর্ব দিক থেকে এবার তুমি তাকে পশ্চিম দিক থেকে উদিত কর। তখন সে কাফের হতভম্ব হয়ে গেল। আর আল্লাহ সীমালংঘণকারী সম্প্রদায়কে সরল পথ প্রদর্শন করেন না।</p></div></div></div></div><div class="panel panel-default"><div class="panel-heading" role="tab" id="heading_2_258_6"><h4 class="panel-title"><a role="button" data-toggle="collapse" data-parent="#accordion" href="#collapse_2_258_6" aria-expanded="true" aria-controls="collapse_2_258_6"><i class="more-less fa fa-plus"></i>জহুরুল হক</a></h4></div><div id="collapse_2_258_6" class="panel-collapse collapse" role="tabpanel" aria-labelledby="heading_2_258_6"><div class="panel-body"><div class="tafseer_content"><p>তুমি কি তার কথা ভেবে দেখো নি যে ইব্রাহীমের সাথে তাঁর প্রভুর সন্বন্ধে ঝগড়া করছিল যেহেতু আল্লাহ্ তাঁকে রাজত্ব দিয়েছিলেন? স্মরণ করো! ইব্রাহীম বলেছিলেন -- ''আমার প্রভু তিনি যিনি জীবনদান করেন এবং মৃত্যু ঘটান।’’ সে বলল -- ''আমি জীবন দিয়ে রাখতে পারি এবং মৃত্যু ঘটাতে পারি।’’ ইব্রাহীম বলেছিলেন -- ''আল্লাহ্ কিন্তু সূর্যকে পূর্বদিক থেকে নিয়ে আসেন তুমি তাহলে তাকে পশ্চিমদিক থেকে নিয়ে এস।’’ এইভাবে সে হেরে গেল যে অবিশ্বাস পোষণ করেছিল। আর আল্লাহ্ জুলুমকারী জাতিকে হেদায়ত করেন না।</p></div></div></div></div></div>