<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_235_0"><h4 class="panel-title"><a role="button" data-toggle="collapse" data-parent="#accordion" href="#collapse_2_235_0" aria-expanded="true" aria-controls="collapse_2_235_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_235_0" class="panel-collapse collapse" role="tabpanel" aria-labelledby="heading_2_235_0"><div class="panel-body"><div class="tafseer_content"><b> ইদ্দতের সময় পরোক্ষভাবে বিয়ের প্রস্তাব দেয়া </b><br />
<br />
মহান আল্লাহ্‌ বলেনঃ ‘তোমাদের প্রতি গুনাহ নেই যদি তোমরা কথার ইশারায় নারীদের বিবাহের প্রস্তাব পাঠাও।’ ভাবার্থ এই যে, স্পষ্টভাবে না বলে কেউ যদি কোন স্ত্রীলোকের তার ইদ্দতের মধ্যে কোন উত্তম পন্থায় বিয়ের ইচ্ছা প্রকাশ করে তাতে কোন পাপ নেই। যেমন তাকে বলেঃ ‘আমি বিয়ে করতে চাই, আমি এরূপ এরূপ মহিলাকে পছন্দ করি; আমি চাই যে, মহান আল্লাহ্‌ যেন আমার জোড়া মিলিয়ে দেন। আমি কোন সতী ও ধর্মভীরু লোককে বিয়ে করতে চাই। (ফাতহুল বারী ৯৮৪, তাফসীর তাবারী ৫/৯৫,৯৬) মুজাহিদ (রহঃ) , তাঊস (রহঃ) , ইকরামাহ (রহঃ) , সা‘ঈদ ইবনু যুবাইর (রহঃ) , ইবরাহীম নাখ‘ঈ (রহঃ) , শা‘বী (রহঃ) , হাসান বাসরী (রহঃ) , কাতাদাহ (রহঃ) , যুহরী (রহঃ) , ইয়াযীদ ইবনু কুসাইদ (রহঃ) , মুকাতিল ইবনু হাইয়্যান (রহঃ) এবং কাসিম ইবনু মুহাম্মাদ (রহঃ) এবং সালাফগণের অনেকে ও ইমামগণ বলেছেন যে, যার স্বামী মারা গেছে তাকে পরোক্ষভাবে বিয়ের কথা উল্লেখ করা যেতে পারে। (তাফসীর ইবনু আবী হাতিম-২/৮১৭, ৮১৮) <br />
<br />
অনুরূপভাবে তালাক-ই বায়িন প্রাপ্ত নারীকেও তার ইদ্দতের মধ্যে এরূপ অস্পষ্ট শব্দগুলো বলা বৈধ। যেমন ফাতিমা বিনতি কায়িস (রাঃ) নাম্নী মহিলাকে যখন তার স্বামী আবূ ‘আমর ইবনু হাফস (রাঃ) তৃতীয় তালাক দেন, সেই সময় রাসূলুল্লাহ (সাল্লাল্লাহু ‘আলাইহি ওয়া সাল্লাম) তাকে বলেছিলেনঃ ‘যখন তোমরা ইদ্দতকাল শেষ হবে তখন আমাকে সংবাদ দিবে এবং তুমি ইদ্দতকালে ইবনু উম্মু মাকতূমের ওখানে অতিবাহিত করবে।’ ইদ্দতকাল অতিক্রান্ত হলে ফাতিমা (রাঃ)  রাসূলুল্লাহ (সাল্লাল্লাহু ‘আলাইহি ওয়া সাল্লাম) -কে অবহিত করেন। তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) উসামা ইবনু যায়িদ (রাঃ) -এর সাথে তাঁর বিয়ে দেন। (সহীহ মুসলিম-২/১১১৪/হা৩৬, সুনান ইবনু মাজাহ-১/৬০১/১৮৬৯, মুসনাদ আহমাদ -৬/৪১১, মুওয়াত্তা ইমাম মালিক-২/৬৭/৫৮০) তবে হ্যাঁ, যে স্ত্রীকে তালাকে রাজ‘ঈ দেয়া হয়েছে তার ইদ্দত শেষ হওয়ার পূর্বে তাকে তার স্বামী ছাড়া অন্য কারো অস্পষ্টভাবে বিয়ের প্রস্তাব দেয়ার অধিকার নেই। ‘তোমরা নিজেদের মনে গোপনে যা পোষণ করো।’ এর ভাবার্থ এই যে, কোন মহিলাকে বিবাহ করার যে আকাক্সক্ষা তোমাদের অন্তরে পোষণ করছো এতে তোমাদের কোন পাপ নেই। অন্য জায়গায় রয়েছেঃ  ﴿وَ رَبُّكَ یَعْلَمُ مَا تُكِنُّ صُدُوْرُهُمْ وَ مَا یُعْلِنُوْنَ﴾<br />
<br />
‘আর তোমার রাব্ব জানেন তাদের অন্তর যা গোপন করে এবং তারা যা ব্যক্ত করে।’ (২৮ নং সূরাহ্ কাসাস, আয়াত নং ৬৯) অন্যত্র রয়েছেঃ  ﴿ وَاَنَا اَعْلَمُ بِمَاۤ اَخْفَیْتُمْ وَمَاۤ اَعْلَنْتُمْ ﴾<br />
‘তোমরা যা গোপন করো এবং তোমরা যা প্রকাশ করো তা আমি সম্যক অবগত।’ (৬০সূরাহ্মুমতাহানাহ, আয়াত নং১) <br />
<br />
সুতরাং মহান আল্লাহ্‌ খুব ভালোভাবেই জানেন যে, তাঁর বান্দাগণ তাদের আকাক্সিক্ষতা নারীদেরকে অন্তরে স্মরণ করবে। তাই তিনি সঙ্কীর্ণতা সরিয়ে দিয়েছেন। ‘আলী ইবনু তালহা (রহঃ) বলেছেন যে, ইবনু ‘আব্বাস (রাঃ) বলেছেন, ‘কিন্তু তাদের সাথে প্রতিশ্র“তিবদ্ধ হয়ো না’ এর অর্থ হলো তাকে বলো না ‘আমি তোমাকে ভালোবাসি’ অথবা এ কথা বলা যে, ‘প্রতিজ্ঞা করো যে, ইদ্দত শেষ হওয়ার পর অন্য কাউকে বিয়ে করবে না’ ইত্যাদি ইত্যাদি। (তাফসীর তাবারী ৫/১০৭) সা‘ঈদ ইবনু যুবাইর (রহঃ) , শা‘বী (রহঃ) , ইকরামাহ (রহঃ) , আবুদ্ দুহা (রহঃ) , যাহ্হাক (রহঃ) , যুহরী (রহঃ) , (ইবনু আবী হাতিম ২/৮২১) মুজাহিদ (রহঃ) এবং সুফইয়ান সাওরী (রহঃ) বলেন যে, এর অর্থ হলো মহিলাদের কাছ থেকে এই প্রতিশ্র“তি নেয়া যে, সে অন্য কাউকে বিয়ে করবে না। (তাফসীর তাবারী ৫/১০৯) <br />
<br />
অতঃপর মহান আল্লাহ্‌ বলেন, ‘বরং বৈধভাবে তাদের সাথে কথা বলো।’ ইবনু ‘আব্বাস (রাঃ) , মুজাহিদ (রহঃ) , সা‘ঈদ ইবনু যুবাইর (রহঃ) , (ইবনু আবী হাতিম ২/৮২৪) সুদ্দী (রহঃ) , সুফইয়ান সাওরী (রহঃ) এবং ইবনু যায়দ (রহঃ) বলেন যে, এর অর্থ হচ্ছে পরোক্ষভাবে বিয়ের প্রস্তাব দেয়া; যেমন বলা, আমি তোমার মত কাউকে বিয়ে করতে আগ্রহী। (তাফসীর তাবারী ৫/১১৪) মুহাম্মাদ ইবনু সীরীন (রহঃ) বলেনঃ আমি ‘উবাইদাহ (রহঃ) -কে এই আয়াতাংশের ব্যাপারে জিজ্ঞেস করলে তিনি বলেনঃ সে ঐ মহিলার অভিভাবককে বলতে পারে ‘আমাকে প্রথম জিজ্ঞেস না করে তাকে কোথাও বিয়ে দিবেন না।’ (তাফসীর ইবনু আবী হাতিম২/৮২৬) <br />
<br />
<b> ইদ্দত চলাকালীন সময়ে বিবাহ শুদ্ধ নয় </b><br />
<br />
মহান আল্লাহ্‌ বলেনঃ ﴿وَلَا تَعْزِمُوْا عُقْدَةَ النِّكَاحِ حَتّٰى یَبْلُغَ الْكِتٰبُ اَجَلَه﴾ যে পর্যন্ত ইদ্দতকাল শেষ না হবে সে পর্যন্ত বিবাহ বন্ধনে আবদ্ধ হবে না।’ ‘আলিমগণের এ বিষয়ে ইজমা‘ রয়েছে যে, ইদ্দতের মধ্যে বিয়ে শুদ্ধ নয়। যদি কেউ ইদ্দতের মধ্যে বিয়ে করে এবং সহবাসও হয়ে যায় তথাপি তাদেরকে পৃথক করে দিতে হবে। কিন্তু এই দ্বিতীয় স্বামীর জন্য সে চিরতরে হারাম হবে কি না এ মর্মে দু’টি অভিমত পাওয়া যায়। জামহুরের মত হলো সে চিরতরে হারাম হবে না। বরং তার ইদ্দত শেষ হলে আবার প্রস্তাব দিয়ে বিবাহ করতে পারবে। আর ইমাম মালিক অভিমত ব্যক্ত করেছেন যে, সে দ্বিতীয় স্বামীর জন্য চিরতরে হারাম হবে। আর এ ব্যাপারে তিনি ‘উমার (রাঃ) কর্তৃক একটি বর্ণনা দলীল হিসেবে প্রয়োগ করেছেন আর তা হলোঃ<br />
<br />
أَيُّمَا امْرَأَةٍ نُكِحَتْ فِي عِدَّتِهَا، فَإِنَّ زَوْجَهَا الَّذِي تَزَوَّجَهَا لَمْ يَدْخُلْ بِهَا، فَرَّقَ بَيْنَهُمَا، ثُمَّ اعْتَدَّتْ بَقِيَّةَ عِدَّتِهَا مِنْ زَوْجِهَا الْأَوَّلِ، ثُمَّ كَانَ الْآخَرُ خَاطِبًا مِنَ الْخُطَّابِ، وَإِنْ كَانَ دَخَلَ بِهَا فُرِّقَ بَيْنَهُمَا، ثُمَّ اعْتَدَّتْ بَقِيَّةَ عِدَّتِهَا مِنَ الْأَوَّلِ ثُمَّ اعْتَدَّتْ مِنَ الْآخَرِ، ثُمَّ لَمْ يَنْكِحْهَا أَبَدًا<br />
<br />
 ‘যে কোন স্ত্রীলোক তার ইদ্দতের মধ্যে বিবাহ বন্ধনে আবদ্ধ হবে আর এ অবস্থায় এই দ্বিতীয় স্বামী তার সাথে সহবাস করার পূর্বেই যদি পৃথক করে দেয়া হয় তাহলে পূর্বের ইদ্দত সমাপ্ত করার পর আবার দ্বিতীয় স্বামী প্রস্তাব দিতে পারবে। কিন্তু যদি দ্বিতীয় স্বামী কর্তৃক সহবাসের পর পৃথক করে দেয়া হয় তাহলে প্রথমতঃ পূর্বের ইদ্দত পালন করে যাবে। এরপর দ্বিতীয় স্বামীর ইদ্দত পালন করবে। তবে দ্বিতীয় স্বামী আর কখনো তাকে বিবাহ করতে পারবে না।’ (মুওয়াত্তা ইমাম মালিক-২/২৭/৫৩৬) এর মূল কারণ হলো যেহেতু সে তাড়াহুড়া করে মহান আল্লাহ্‌ কর্তৃক নির্ধারিত সময়ের প্রতি ভ্রƒক্ষেপ করলো না। সেহেতু তাকে এই শাস্তি দেয়া হলো যে, ঐ স্ত্রী তার জন্য চিরতরে হারাম হয়ে গেল। যেমন হত্যাকারীকে নিহত ব্যক্তির পরিত্যক্ত সম্পত্তি হতে বঞ্চিত করা হয়। ইমাম শাফি‘ঈ (রহঃ) ইমাম মালিক (রহঃ) হতে এটা বর্ণনা করেছেন। ইমাম বায়হাক্বী (রহঃ) বলেন যে, ইমাম শাফি‘ঈ পূর্বের মত প্রত্যাখ্যান করে নতুন মত দিয়েছেন যে, সে বিবাহ করতে পারবে। কেননা ‘আলী (রাঃ) থেকেও বর্ণিত আছে যে, সে বিবাহ করতে পারবে। তাছাড়া ইবনু ‘আব্বাস (রাঃ) , মুজাহিদ (রহঃ) , শা‘বী (রহঃ) , কাতাদাহ (রহঃ) , রাবী‘ ইবনু আনাস (রহঃ) , আবূ মালিক (রহঃ) , যায়দ ইবনু আসলাম (রহঃ) , মুকাতিল ইবনু হাইয়্যান (রহঃ) , যুহরী (রহঃ) , ‘আতা আল খুরাসানী (রহঃ) , সুদ্দী (রহঃ) , সুফইয়ান সাওরী (রহঃ) এবং যাহ্হাক (রহঃ) বলেছেন যে, ইদ্দতকাল শেষ হওয়ার পূর্বে বিয়ে করা যাবে না। (তাফসীর ইবনু আবী হাতিম২/৮২৮, ৮২৯) <br />
<br />
অতঃপর মহান আল্লাহ্‌ বলেনঃ ﴿وَ اعْلَمُوْۤا اَنَّ اللّٰهَ یَعْلَمُ مَا فِیْۤ اَنْفُسِكُمْ فَاحْذَرُوْهُ ﴾ জেনে রেখো যে, মহান আল্লাহ্‌ তোমাদের অন্তরের কথা অবগত আছেন। সুতরাং তোমরা এর প্রতি লক্ষ্য রেখে তাঁকে সদা ভয় করে চলো।’ অতএব স্ত্রীদের সম্পর্কে তোমাদের অন্তরে মহান আল্লাহ্‌র নির্দেশের বিপরীত চিন্তাও যেন স্থান না পায়। মহান আল্লাহ্‌ ভীতির নির্দেশের সাথে সাথে মহান আল্লাহ্‌ স্বীয় দয়া ও করুণার প্রতি আগ্রহী হওয়ার জন্য বলেন যেঃ   ﴿وَاعْلَمُوْۤا اَنَّ اللّٰهَ غَفُوْرٌ حَلِیْمٌ﴾<br />
‘আরো জেনে রেখো, মহান আল্লাহ্‌ ক্ষমাশীল, পরম সহিষ্ণু।’ অর্থাৎ বিশ্বপ্রভু মহান আল্লাহ্‌ তাঁর বান্দাদের পাপসমূহ ক্ষমাকারী এবং তিনি সহিষ্ণু।’<br />
</div></div></div></div><div class="panel panel-default"><div class="panel-heading" role="tab" id="heading_2_235_1"><h4 class="panel-title"><a role="button" data-toggle="collapse" data-parent="#accordion" href="#collapse_2_235_1" aria-expanded="true" aria-controls="collapse_2_235_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_235_1" class="panel-collapse collapse" role="tabpanel" aria-labelledby="heading_2_235_1"><div class="panel-body"><div class="tafseer_content"><p>আর যদি তোমরা আকার ইঙ্গিতে (সে) নারীদের বিয়ের প্রস্তাব দাও বা তোমাদের অন্তরে গোপন রাখো তবে তোমাদের কোন পাপ নেই। আল্লাহ্‌ জানেন যে , তোমরা তাদের সম্বন্ধে অবশ্যই আলোচনা করবে ; কিন্তু বিধিমত কথাবার্তা ছাড়া গোপনে তাদের সাথে কোন প্রতিশ্রুতি দিয়ে রেখো না ; এবং নির্দিষ্ট কাল পূর্ণ না হওয়া পর্যন্ত বিবাহ বন্ধনের সংকল্প করো না। আর জেনে রাখো , নিশ্চয় আল্লাহ্‌ তোমাদের অন্তরে যা আছে তা জানেন। কাজেই তাঁকে ভয় কর এবং  জেনে রাখো, নিশ্চয় আল্লাহ্‌ ক্ষমাশীল , পরম সহনশীল। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_235_2"><h4 class="panel-title"><a role="button" data-toggle="collapse" data-parent="#accordion" href="#collapse_2_235_2" aria-expanded="true" aria-controls="collapse_2_235_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_235_2" class="panel-collapse collapse" role="tabpanel" aria-labelledby="heading_2_235_2"><div class="panel-body"><div class="tafseer_content"><b> ২৩৫ নং আয়াতের তাফসীর: </b><br />
<br />
এ আয়াতে বিধবা নারী বা তিন তালাকপ্রাপ্তা নারীর বিধি-বিধান সম্পর্কে আলোচনা করা হয়েছে। এমন নারীদেরকে ইশারা-ইঙ্গিতের মাধ্যমে বিবাহের পয়গাম দেয়া যাবে। যেমন এরূপ বলা যে, আমার বিয়ে করার প্রয়োজন, আমি একজন সৎ নারী খুঁজছি, তোমাকে আমার খুব ভাল লাগে ইত্যাদি। তবে তার নিকট থেকে গোপনে কোন অঙ্গীকার নেবে না এবং ইদ্দত পূর্ণ হওয়ার পূর্বে বিয়ে সম্পন্ন করবে না।<br />
<br />
আর মহিলা যদি এক তালাক বা দু’তালাকপ্রাপ্তা হয় তাহলে তাকে ইদ্দত শেষ হওয়ার পূর্বে ইঙ্গিত দিয়ে বিয়ের পয়গাম দেয়া হারাম। কারণ এখনো সে প্রথম স্বামীর অধীনে আছে।<br />
<br />
জেনে রাখুন! আল্লাহ তা‘আলা অন্তরের খবর জানেন। আল্লাহ তা‘আলা বলেন: <br />
<br />
(وَرَبُّكَ يَعْلَمُ مَا تُكِنُّ صُدُورُهُمْ وَمَا يُعْلِنُونَ) <br />
<br />
“আর তোমার প্রতিপালক জানেন এদের অন্তর যা গোপন করে এবং এরা যা প্রকাশ করে।”(সূরা কাসাস ২৮:৬৯)<br />
<br />
<b> আয়াত থেকে শিক্ষণীয় বিষয়: </b><br />
<br />
১. ইদ্দত পালনকারিণীকে ইশারা ইঙ্গিতে বিয়ের প্রস্তাব দেয়া জায়েয।<br />
২. ইদ্দত পালনকালীন বিবাহ সম্পন্ন করা হারাম।<br />
৩. মানুষ মুখে প্রকাশ করুক আর না-ই করুক আল্লাহ তা‘আলা সব জানেন।<br />
</div></div></div></div><div class="panel panel-default"><div class="panel-heading" role="tab" id="heading_2_235_3"><h4 class="panel-title"><a role="button" data-toggle="collapse" data-parent="#accordion" href="#collapse_2_235_3" aria-expanded="true" aria-controls="collapse_2_235_3"><i class="more-less fa fa-plus"></i>আহসানুল বায়ান</a></h4></div><div id="collapse_2_235_3" class="panel-collapse collapse" role="tabpanel" aria-labelledby="heading_2_235_3"><div class="panel-body"><div class="tafseer_content"><p>আর তোমরা যদি আভাসে-ইঙ্গিতে উক্ত রমণীদেরকে বিবাহের প্রস্তাব দাও অথবা অন্তরে তা গোপন রাখ, তাতে তোমাদের দোষ হবে না।[১] আল্লাহ জানেন যে, তোমরা তাদের সম্বন্ধে আলোচনা করবে। কিন্তু বিধিমত কথাবার্তা[২] ছাড়া গোপনে তাদের নিকট কোন অঙ্গীকার করো না; নির্দিষ্ট সময় (ইদ্দত) পূর্ণ না হওয়া পর্যন্ত বিবাহকার্য সম্পন্ন করার সংকল্প করো না। আর জেনে রাখ, আল্লাহ তোমাদের মনোভাব জানেন। অতএব তাঁকে ভয় কর এবং জেনে রাখ, নিশ্চয় আল্লাহ পরম ক্ষমাশীল, বড় সহিষ্ণু। <br /> <br />[১] এখানে বিধবা অথবা তালাকে বায়েনা তথা তিন তালাকপ্রাপ্তা মহিলা সম্পর্কে বলা হচ্ছে যে, ইদ্দতের মধ্যে তোমরা তাকে ইশারা-ইঙ্গিতে বিবাহের পয়গাম দিতে পারো (যেমন এ রকম বলা যে, আমার বিবাহ করার ইচ্ছা আছে বা আমি একজন সৎশীলা মহিলার খোঁজ করছি ইত্যাদি)। কিন্তু তার নিকট থেকে গোপনভাবে কোন অঙ্গীকার নেবে না এবং ইদ্দত পূর্ণ হওয়ার পূর্বে বিবাহ পাকা করবে না। পক্ষান্তরে যে মহিলাকে তার স্বামী এক বা দু' তালাক দিয়েছে, তাকে ইদ্দতের মধ্যে ইশারা-ইঙ্গিতেও বিবাহের পয়গাম দেওয়া জায়েয নয়। কেননা, ইদ্দত শেষ না হওয়া পর্যন্ত তার উপর স্বামীরই অধিকার থাকে। হতে পারে স্বামী তাকে ফিরিয়ে নেবে। <br /> <br />মাসআলাঃ কখনো কখনো এমনও হয় যে, কোন কোন অজ্ঞ লোক মহিলার ইদ্দতের মধ্যেই বিবাহ করে নেয়। তাদের ব্যাপারে নির্দেশ হল, যদি তাদের মধ্যে সহবাস না হয়ে থাকে, তাহলে সত্বর তাদেরকে একে অপর থেকে পৃথক করে দেওয়া হবে। আর যদি সহবাস হয়ে থাকে, তবুও তাদেরকে একে অপর থেকে পৃথক তো করতেই হবে, কিন্তু পুনরায় (ইদ্দত শেষ হওয়ার পর) তাদের মধ্যে বিবাহ হতে পারে কি না --এ ব্যাপারে মতভেদ রয়েছে। কোন কোন আলেমদের মত হল, তাদের মধ্যে আর কখনোও বিবাহ হতে পারে না। এরা একে অপরে জন্য চিরকালের মত হারাম। তবে অধিকাংশ উলামার মতে তাদের মধ্যে পুনর্বিবাহ হতে পারে। <em>(ইবনে কাসীর)</em> <br /> <br />[২] এ থেকে উদ্দেশ্য, ইশারা-ইঙ্গিত যা পূর্বে বলা হয়েছে। যেমন বলা, তোমার ব্যাপারে আমি আকাঙ্ক্ষা করি অথবা তার অভিভাবককে বলা যে, তার বিবাহের ব্যাপারে ফায়সালা করার পূর্বে আমাকে অবশ্যই জানাবেন ইত্যাদি। <em>(ইবনে কাসীর)</em></p></div></div></div></div><div class="panel panel-default"><div class="panel-heading" role="tab" id="heading_2_235_4"><h4 class="panel-title"><a role="button" data-toggle="collapse" data-parent="#accordion" href="#collapse_2_235_4" aria-expanded="true" aria-controls="collapse_2_235_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_235_4" class="panel-collapse collapse" role="tabpanel" aria-labelledby="heading_2_235_4"><div class="panel-body"><div class="tafseer_content"><p>আর এতে তোমাদের কোন পাপ নেই যে, তোমরা নারীদেরকে ইশারায় যে প্রস্তাব করবে কিংবা মনে গোপন করে রাখবে। আল্লাহ জেনেছেন যে, তোমরা অবশ্যই তাদেরকে স্মরণ করবে। কিন্তু বিধি মোতাবেক কোন কথা বলা ছাড়া গোপনে তাদেরকে (কোন) প্রতিশ্রুতি দিয়ো না। আর আল্লাহর নির্দেশ (ইদ্দত) তার সময় পূর্ণ করার পূর্বে বিবাহ বন্ধনের সংকল্প করো না। আর জেনে রাখ, নিশ্চয় আল্লাহ তোমাদের অন্তরে যা রয়েছে তা জানেন। সুতরাং তোমরা তাকে ভয় কর এবং জেনে রাখ, নিশ্চয় আল্লাহ ক্ষমাশীল, সহনশীল।</p></div></div></div></div><div class="panel panel-default"><div class="panel-heading" role="tab" id="heading_2_235_5"><h4 class="panel-title"><a role="button" data-toggle="collapse" data-parent="#accordion" href="#collapse_2_235_5" aria-expanded="true" aria-controls="collapse_2_235_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_235_5" class="panel-collapse collapse" role="tabpanel" aria-labelledby="heading_2_235_5"><div class="panel-body"><div class="tafseer_content"><p>আর যদি তোমরা আকার ইঙ্গিতে সে নারীর বিয়ের পয়গাম দাও, কিংবা নিজেদের মনে গোপন রাখ, তবে তাতেও তোমাদের কোন পাপ নেই, আল্লাহ জানেন যে, তোমরা অবশ্যই সে নারীদের কথা উল্লেখ করবে। কিন্তু তাদের সাথে বিয়ে করার গোপন প্রতিশ্রুতি দিয়ে রেখো না। অবশ্য শরীয়তের নির্ধারিত প্রথা অনুযায়ী কোন কথা সাব্যস্ত করে নেবে। আর নির্ধারিত ইদ্দত সমাপ্তি পর্যায়ে না যাওয়া অবধি বিয়ে করার কোন ইচ্ছা করো না। আর একথা জেনে রেখো যে, তোমাদের মনে যে কথা রয়েছে, আল্লাহর তা জানা আছে। কাজেই তাঁকে ভয় করতে থাক। আর জেনে রেখো যে, আল্লাহ ক্ষমাকারী ও ধৈর্য্যশীল।</p></div></div></div></div><div class="panel panel-default"><div class="panel-heading" role="tab" id="heading_2_235_6"><h4 class="panel-title"><a role="button" data-toggle="collapse" data-parent="#accordion" href="#collapse_2_235_6" aria-expanded="true" aria-controls="collapse_2_235_6"><i class="more-less fa fa-plus"></i>জহুরুল হক</a></h4></div><div id="collapse_2_235_6" class="panel-collapse collapse" role="tabpanel" aria-labelledby="heading_2_235_6"><div class="panel-body"><div class="tafseer_content"><p>আর তোমাদের উপরে অপরাধ হবে না তোমরা নারীদের বিবাহের প্রস্তাবে যা আভাসে ইঙ্গিতে প্রকাশ কর, অথবা গোপন রাখো তোমাদের অন্তরে। আল্লাহ্ জানেন যে তোমরা তাদের স্মরণ করবে, কিন্তু ভদ্রভাবে কথাবার্তা বলা ছাড়া গোপনে তাদের সাথে ওয়াদা করো না, আর বিবাহবন্ধন পাকাপাকি করো না যে পর্যন্ত না তাদের নির্ধারিত সময়সীমা পেছোঁয়! আর জেনে রেখো -- আল্লাহ্ নিশ্চয়ই জানেন যা তোমাদের অন্তরে আছে, অতএব তাঁর সম্পর্কে সতর্ক হও, আর জেনে রেখো যে নিঃসন্দেহ আল্লাহ্ ত্রানকর্তা, পরম সহিষ্ণু।</p></div></div></div></div></div>