<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_184_0"><h4 class="panel-title"><a role="button" data-toggle="collapse" data-parent="#accordion" href="#collapse_2_184_0" aria-expanded="true" aria-controls="collapse_2_184_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_184_0" class="panel-collapse collapse" role="tabpanel" aria-labelledby="heading_2_184_0"><div class="panel-body"><div class="tafseer_content"><b> সিয়াম পালন করার আদেশ </b><br />
<br />
মহান আল্লাহ এই উম্মাতের ঈমানদারগণকে সম্বোধন করে বলেন যে, তারা যেন সিয়াম পালন করে। সিয়ামের অর্থ হচ্ছে মহান আল্লাহ্‌র নির্দেশ পালনের উদ্দেশ্যে খাঁটি নিয়াতে পানাহার ও স্ত্রী সহবাস হতে বিরত থাকা। এর উপকারিতা এই যে, এর ফলে মানবাত্মা পাপ ও কালিমা থেকে সম্পূর্ণ রূপে পরিস্কার ও পবিত্র হয়ে যায়। এর সাথে সাথেই মহান আল্লাহ বলেন যে, এই সিয়ামের হুকুম শুধুমাত্র তাদের ওপরেই হচ্ছে না, বরং তাদের পূর্ববর্তী উম্মাতের প্রতিও সিয়ামের নির্দেশ দেয়া হয়েছিলো। এই বর্ণনার উদ্দেশ্য এটাও যে, উম্মাতে মুহাম্মাদী যেন এই কর্তব্য পালনে পূর্বের উম্মাতদের পিছে না পড়ে। যেমন অন্য জায়গায় রয়েছেঃ<br />
<br />
﴿لِكُلٍّ جَعَلْنَا مِنْكُمْ شِرْعَةً وَّ مِنْهَاجًا١ؕ وَ لَوْ شَآءَ اللّٰهُ لَجَعَلَكُمْ اُمَّةً وَّاحِدَةً وَّ لٰكِنْ لِّیَبْلُوَكُمْ فِیْ مَاۤ اٰتٰىكُمْ فَاسْتَبِقُوا الْخَیْرٰتِ﴾<br />
<br />
‘তোমাদের প্রত্যেক সম্প্রদায়ের জন্য আমি নির্দিষ্ট শারী‘আত এবং নির্দিষ্ট পন্থা নির্ধারণ করেছিলাম; আর যদি মহান আল্লাহ ইচ্ছা করতেন তাহলে তোমাদের সকলকে একই উম্মাত করে দিতেন। কিন্তু তিনি তা করেননি এ কারণে যে, যে ধর্ম তিনি তোমাদেরকে প্রদান করেছেন তাতে তোমাদের সকলকে পরীক্ষা করবেন, সুতরাং তোমরা কল্যাণকর বিষয়সমূহের দিকে ধাবিত হও।’ (৫ নং সূরা মায়িদাহ, আয়াত নং ৪৮)<br />
<br />
এই বর্ণনাই এখানেও করা হচ্ছে যে, ‘এই সিয়াম তোমাদের ওপর ঐ রকমই ফরয, যেমন ফরয ছিলো তোমাদের পূর্ববর্তীদের ওপর। সিয়াম পালনের দ্বারা শরীরের পবিত্রতা লাভ হয় এবং শায়তানের পথে বাধার সৃষ্টি হয়। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
 <br />
يَا مَعْشَرَ الشَّبَابِ، مَنِ اسْتَطَاعَ مِنْكُمُ الْبَاءَةَ فَلْيَتَزَوَّجْ، وَمَنْ لَمْ يَسْتَطِعْ فَعَلَيْهِ بِالصَّوْمِ فَإِنَّهُ لَهُ وِجَاءٌ.<br />
‘হে যুবকবৃন্দ! তোমাদের মধ্যে যার বিয়ে করার সামর্থ্য রয়েছে সে বিয়ে করবে, আর যার সামর্থ্য নেই সে সিয়াম পালন করবে। এটা তার জন্য রক্ষা কবয হবে।’  (সহীহুল বুখারী ৪/১৪২/১৯০৫, ফাতহুল বারী ৯/৮, সহীহ মুসলিম ২/১-৩/১০১৮, ১০১৯)<br />
<br />
অতঃপর সিয়ামের জন্য দিনের সংখ্যা বর্ণনা করা হচ্ছে যে ‘এটি কয়েকটি দিন মাত্র’ যাতে কারো ওপর বোঝা স্বরূপ না হয় এবং কেউ আদায়ে অসমর্থ হয়ে না পড়ে; বরং আগ্রহের সাথে তা পালন করে।<br />
<br />
<b> বিভিন্ন প্রকার সিয়ামের বর্ণনা </b><br />
<br />
প্রথমে প্রতি মাসে তিনটি সাওম রাখার নির্দেশ ছিলো। অতঃপর রামাযানের সাওমের নির্দেশ হয় এবং পূর্বের নির্দেশ উঠে যায়। এর বিস্তারিত বিবরণ ইনশা’আল্লাহ সামনে আসছে। মু‘আয (রাঃ), ইবনু মাস‘উদ (রাঃ) ইবনে ‘আব্বাস (রাঃ), ‘আতা (রহঃ), কাতাদাহ (রহঃ) এবং যাহহাক (রহঃ)-এর অভিমত এই যে নূহ (আঃ) এর যুগে প্রতি মাসে তিনটি সাওমের নির্দেশ ছিলো, যা মুহাম্মাদ (সাল্লাল্লাহু ‘আলাইহি ওয়া সাল্লাম) এর উম্মাতের জন্য পরিবর্তিত হয় এবং তাদের ওপর এই বরকতময় মাসে সাওম ফরয করা হয়। <br />
<br />
হাসান বাসরী (রহঃ) বলেন যে, পূর্ববর্তী উম্মাতদের ওপরও পূর্ণ একমাস সাওম ফরয ছিলো। একটি মারফূ‘ হাদীসে রয়েছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
 <br />
صِيَامُ رَمَضَانَ كَتَبَهُ اللَّهُ عَلَى الْأُمَمِ قَبْلَكُمْ <br />
<br />
রামাযানের সাওম তোমাদের পূর্ববর্তী উম্মাতদের ওপর ফরয ছিলো।’ (ইবনে হাজার ফাতহুল বারী-৮/২৭ উল্লেখ করে বলেছেন অত্র হাদীসের সনদটি অপরিচিত। অতএব হাদীস য‘ঈফ) সহীহুল বুখারী ও সহীহ মুসলিমে ‘আয়িশাহ্ (রাঃ) থেকে বর্ণিত আছে যে, পূর্বে ‘আশুরার সিয়াম পালন করা হতো। যখন রামাযানের সিয়াম ফরয করা হয় তখন আর ‘আশুরার সিয়াম বাধ্যতামূলক থাকে না; বরং যিনি ইচ্ছা করতেন পালন করতেন এবং যিনি চাইতেন না, পালন করতেন না। (সহীহুল বুখারী ৪/২৮৭/২০০২, ৮/২৬/৪৫০১, ৪৫০৩, ফাতহুল বারী ৮/২৬, সহীহ মুসলিম ২/১১৩/৭৯২)<br />
<br />
<b> পূর্ববর্তী উম্মাতের সাওম পালনের পদ্ধতি </b><br />
<br />
ইবনে ‘উমার (রাঃ) বলেনঃ পূর্ববর্তী উম্মাতের প্রতি এই নির্দেশ ছিলো যে, ‘ঈশার সালাত আদায় করার পর যখন তারা শুয়ে যেতো তখনই তাদের ওপর পানাহার ও স্ত্রী সহবাস হারাম হয়ে যেতো। ‘পূর্ববর্তী’ হতে ভাবার্থ হচ্ছে আহলে কিতাব। <br />
<br />
এরপর বলা হচ্ছে রমযান মাসে যে ব্যক্তি রুগ্ন হয়ে পড়ে ঐ অবস্থায় তাকে কষ্ট করে সাওম পালন করতে হবে না। পরে যখন সে সুস্থ হবে তখন তা আদায় করে নিবে। তবে ইসলামের প্রাথমিক যুগে যে ব্যক্তি সুস্থ থাকতো এবং মুসাফিরও হতো না তার জন্যও এই অনুমতি ছিলো যে, হয় সে সাওম রাখবে বা সাওমের পরিবর্তে একজন মিসকীনকে ভোজ্য দান করবে এবং একজনের বেশি মিসকীনকে খাওয়ানো উত্তম ছিলো। কিন্তু মিসকীনকে ভোজ্য দান অপেক্ষা সাওম রাখাই বেশি মঙ্গলজনক কাজ ছিলো। ইবনে মাস‘উদ (রাঃ), ইবনে ‘আব্বাস (রাঃ), মুজাহিদ (রহঃ) ত্বা‘উস (রহঃ), মুকাতিল (রহঃ) প্রমুখ মনীষীগণ এটাই বলে থাকেন।<br />
<br />
<b> সালাত ও সাওম তিনটি অবস্থায় পরিবর্তিত হয় </b><br />
<br />
মু‘আয ইবনে জাবাল (রাঃ) বলেনঃ সালাত ও সাওম পর্যায়ক্রমে তিনটি অবস্থায় পরিবর্তিত হয়। সালাতের তিনটি অবস্থা হচ্ছেঃ (১) মদীনায় এসে ষোল সতেরো মাস ধরে বায়তুল মোকাদ্দাসের দিকে মুখ করে সালাত আদায় করা, অতঃপর মহান আল্লাহ্‌র নির্দেশক্রমে মাক্কার দিকে মুখ করা হয়। (২) পূর্বে সালাতের জন্য একে অপর কে ডাকতেন এবং একত্রিত হতেন, অবশেষে এতে তাঁরা অসমর্থ হয়ে পড়েন। অতঃপর ‘আবদুল্লাহ ইবনে যায়দ ইবনে ‘আবদি রব্বিহী (রাঃ) নামক একজন আনসারী রাসূলুল্লাহ (সাল্লাল্লাহু ‘আলাইহি ওয়া সাল্লাম) এর খিদমতে উপস্থিত হয়ে আরয করেনঃ হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম) নিদ্রিত ব্যক্তির স্বপ্ন দেখার মতোই আমি স্বপ্ন দেখছি, কিন্তু যদি বলি যে, আমি নিদ্রিত ছিলাম না তবে আমার সত্য কথাই বলা হবে। স্বপ্নটি এই যে, সবুজ রঙের হিল্লা বা লুঙ্গি ও চাদর পরিহিত এক ব্যক্তি কিবলার দিকে মুখ করে বলছেনঃ<br />
<br />
الا الله الله اكبر الله اكبر-- اشهد ان لا اله দু’বার। এভাবে তিনি আযান শেষ করেন। কিছুক্ষণের বিরতির পর তিনি পূর্বের কথাগুলো আবার উচ্চারণ করেন। কিন্তু এবারে<br />
قد قامت الصلوة কথাটি দু’বার অতিরিক্ত বলেন। তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন বিলাল (রাঃ) কে এটা শিখিয়ে দাও। সে আযান দিবে। সুতরাং সর্বপ্রথম বিলাল (রাঃ) আযান দেন। <br />
<br />
অন্য একটি বর্ণনায় রয়েছে যে, ‘উমার (রাঃ) ও এসে এই স্বপ্ন বর্ণনা করেছিলেন। কিন্তু তাঁর পূর্বেই যায়দ (রাঃ) এসে গিয়েছিলেন। <br />
<br />
(৩) পূর্বে প্রচলন ছিলো এই যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) সালাত পড়াচ্ছেন, তাঁর কয়েক রাক‘আত পড়া হয়ে গেছে এমন সময় কেউ আসছেন। কয় রাক‘আত পড়া হয়েছে এটা তিনি ইঙ্গিতে কাউকে জিজ্ঞেস করছেন। তিনি বলেছেন, এক রাক‘আত বা দু’ রাক‘আত। তিনি তখন ঐ রাক‘আত গুলো পড়ে নিয়ে রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সাথে মিলিত হচ্ছেন। একবার মু‘আয (রাঃ) আসছেন এবং বলছেনঃ আমি রাসূলুল্লাহ (সাল্লাল্লাহু ‘আলাইহি ওয়া সাল্লাম) কে যে অবস্থাতেই পাবো সেই অবস্থাতেই তাঁর সাথে মিলিত হয়ে যাবো। আর যে সালাত ছুটে গেছে তা রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সালাম ফিরাবার পর পড়ে নিবো। সুতরাং তিনি তাই করেন এবং রাসূলুল্লাহ (সাল্লাল্লাহু ‘আলাইহি ওয়া সাল্লাম) সালাম ফিরানোর পর তাঁর ছুটে যাওয়া রাক‘আত গুলো আদায় করার জন্য দাঁড়িয়ে যান। তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেনঃ إِنَّهُ قَد سَنَّ لَكُمْ مُعَاذ، فَهَكَذَا فَاصْنَعُوا<br />
<br />
মু‘আয (রাঃ) তোমাদের জন্য উত্তম পন্থা বের করেছেন। তোমরাও এখন হতে এরূপই করবে। এই তো হলো সালাতের তিনটি পরিবর্তন।<br />
<br />
<b> সাওম এর পর্যায়ক্রমে তিনটি পরিবর্তন </b><br />
<br />
(১) যখন রাসূলুল্লাহ (সাল্লাল্লাহু ‘আলাইহি ওয়া সাল্লাম) মদীনায় আগমন করেন তখন তিনি প্রতি মাসে তিনটি সাওম রাখতেন এবং ‘আশূরার সাওম রাখতেন। অতঃপর মহান আল্লাহ كُتِبَ عَلَیْكُمُ الصِّیَامُ অবতীর্ণ করে রামাযানের সাওম ফরয করেন। <br />
<br />
(২) প্রথমতঃ এই নিদেশ ছিলো যে চাইবে সাওম রাখবে এবং যে চাইবে সাওমর পরিবর্তে মিসকীনকে ভোজ্য দান করবো। অতঃপর ﴿فَمَنْ شَهِدَ مِنْكُمُ الشَّهْرَ فَلْیَصُمْهُ﴾ এই আয়াতটি অবতীর্ণ হয়। অর্থাৎ তোমাদের মধ্যকার যে ব্যক্তি ঐ মাসে নিজ আবাসে উপস্থিত থাকে সে যেন তাতে সাওম পালন করে। সুতরাং যে ব্যক্তি বাড়িতে অবস্থানকারী হয় এবং মুসাফির না হয়, সুস্থ হয় রুগ্ন না হয়,তার ওপর সাওম বাধ্যতামূলক হয়ে যায়। তবে রুগ্ন ও মুসাফিরের জন্য অবকাশ থাকে। আর এমন বৃদ্ধের জন্যও অবকাশ থাকে যে সাওম রাখার ক্ষমতাই রাখে না সে ফিদইয়াহ দেয়ার অনুমতি লাভ করে।<br />
<br />
(৩) পূর্বে রাতে নিদ্রা যাওয়ার আগে আগে পানাহার ও স্ত্রী সহবাস বৈধ ছিলো বটে, কিন্তু ঘুমিয়ে যাবার পর রাত্রির মধ্যেই জেগে উঠলেও পানাহার ও সহবাস তাঁর জন্য নিষিদ্ধ ছিলো। অতঃপর একবার সুরমাহ নামক একজন আনসারী (রাঃ) সারাদিন কাজ কর্ম করে ক্লান্ত অবস্থায় রাতে বাড়ি ফিরে আসেন এবং ‘ঈশার সালাত আদায় করেই তাঁর ঘুম চলে আসে ফলে তিনি ঘুমিয়ে যান। পরদিন কিছু পানাহার ছাড়াই তিনি সাওম রাখেন। কিন্তু তাঁর অবস্থা অত্যন্ত সঙ্গীন হয়ে পড়ে। রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁকে জিজ্ঞেস করেনঃ ব্যাপার কি? তখন তিনি সমস্ত ঘটনা বর্ণনা করেন। এদিকে তাঁর ব্যাপারে তো এই ঘটনা ঘটে আর ওদিকে ‘উমার (রাঃ) ঘুমিয়ে যাওয়ার পর জেগে উঠে স্ত্রী সহবাস করে বসেন এবং রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর নিকট আগমন করে অত্যন্ত দুঃখ ও পরিতাপের সাথে এই দোষ স্বীকার করেন। ফলেঃ<br />
<br />
أُحِلَّ لَكُمْ لَيْلَةَ الصِّيَامِ الرَّفَثُ إِلَى نِسَائِكُمْ ... ثُمَّ أَتِمُّوا الصِّيَامَ إِلَى اللَّيْلِ <br />
<br />
আয়াতাংশ বিশেষ অবতীর্ণ হয় এবং মাগরিব থেকে নিয়ে সুবহে সাদিক পর্যন্ত রামাযানের রাতে পানাহার ও স্ত্রী সহবাসের অনুমতি দেয়া হয়। (হাদীসটি সহীহ। মুসনাদে আহমাদ ৫/২৪৬, ২৪৭, সুনান আবূ দাউদ ১/১৩৮/৫০৬, ৫০৭, সহীহ ইবনে খুযায়মাহ্ ১/১৯৮-২০০/৩৮২-৩৮৪)<br />
<br />
<b> অসুস্থ ও অক্ষম ব্যক্তির সিয়ামের পরিবর্তে ফিদইয়া প্রদান </b><br />
<br />
﴿وَعَلَى الَّذِیْنَ یُطِیْقُوْنَهٗ﴾ এর ভাবার্থে মু‘আয (রাঃ) বর্ণনা করেন যে, ইসলামের প্রাথমিক যুগে ইচ্ছা করলে কেউ সিয়াম পালন করতেন আবার কেউ করতেননা। বরং মিসকীনকে খাদ্য দান করতেন। সালামাহ ইবনে আকওয়া (রাঃ) থেকে সহীহুল বুখারীতে একটি বর্ণনা এসেছে যে, এই আয়াতটি অবতীর্ণ হওয়ার সময় যে ব্যক্তি ইচ্ছা করতো সিয়াম ছেড়ে দিয়ে ‘ফিদইয়া’ দিয়ে দিতো। অতঃপর এর পরবর্তী আয়াত ﴿وَ عَلَى الَّذِیْنَ یُطِیْقُوْنَه فِدْیَةٌ طَعَامُ مِسْكِیْنٍ﴾ অবতীর্ণ হয় এবং এটি ‘মানসূখ’ বা রহিত হয়ে যায়। (হাদীস সহীহ। সহীহুল বুখারী ৮/২৯/৪৫০৬, সহীহ মুসলিম ২/১৪৯/৮০২, সুনান আবূ দাউদ ২/২৯২/২৩১৫, জামি‘ তিরমিযী ৩/১৬২/৭৯৮, সুনান নাসাঈ ৪/৫০৩/২৩১৫, সুনান দারিমী- ২/২৭/৬৭২৪, ফাতহুল বারী ৮/২৯) ‘উমার (রাঃ) ও এটিকে মানসূখ বলেছেন। ‘আবদুল্লাহ ইবনে ‘আব্বাস (রাঃ) বলেন যে, এটা মানসূখ নয়, বরং এর ভাবার্থ হচ্ছে বৃদ্ধ পুরুষ বা মহিলা, যারা সিয়াম পালন করার ক্ষমতা রাখে না। (সহীহুল বুখারী ৮/২৮/৪৫০৫, ফাতহুল বারী ৮/২৮)<br />
<br />
ইবনে আবি লাইলা (রহঃ) বলেনঃ ‘আমি ‘আতা (রহঃ) এর নিকট রামাযান মাসে আগমন করি। আমি দেখতে পাই যে, তিনি খানা খাচ্ছেন। আমাকে দেখে তিনি বলেনঃ ‘ইবনে ‘আব্বাস (রাঃ) এর উক্তি আছে যে, এই আয়াতটি পূর্বের আয়াতটিকে মানসূখ করেনি, বরং এই হুকুম শুধুমাত্র শক্তিহীন, অচল বৃদ্ধদের জন্য রয়েছে।’ (ফাতহুল বারী ৮/২৮) মোট কথা এই যে, যে ব্যক্তি নিজ আবাসে আছে এবং সুস্থ ও সবল অবস্থায় রয়েছে তার জন্য এই নির্দেশ নয়। বরং তাকে সিয়ামই পালন করতে হবে। তবে হ্যাঁ, খুবই বয়স্ক, বৃদ্ধ এবং দুর্বল লোক যাদের সিয়াম পালন করার ক্ষমতা নেই, তারা সিয়াম পালন করবে না এবং তাদের ওপর সিয়াম কাযাও যরুরী নয়। কারণ তাদের স্বাস্থ্যের উন্নতির কোন সম্ভাবনা নেই, ফলে ভবিষ্যতেও তারা সিয়াম পালন করতে সক্ষম হবে না। এমতাবস্থায় তাদেরকে প্রতিটি ছুটে যাওয়া সিয়ামের জন্য ফিদইয়া বা কাফ্ফারা আদায় করতে হবে। কিন্তু যদি সে ধনী হয় তবে তাকে কাফ্ফারাও আদায় করতে হবে কি হবে না, এ বিষয়ে মতভেদ রয়েছে। <br />
<br />
ইমাম শাফি‘ঈ (রহঃ) এর একটি উক্তি তো এই যে, যেহেতু তাঁর সাওম রাখার শক্তি নেই সুতরাং সে নাবালক ছেলের মতোই। তার ওপর যেমন কাফ্ফারা নেই তেমনই এর ওপরও নেই। কেননা মহান আল্লাহ কাউকেও ক্ষমতার অতিরিক্ত কষ্ট দেন না। <br />
<br />
ইমাম শাফি‘ঈ (রহঃ) এর দ্বিতীয় উক্তি এই যে তাঁর দায়িত্বে কাফ্ফারা রয়েছে। এটাই ইবনু ‘আব্বাস (রাঃ) এবং বিভিন্ন ‘আলিমের অভিমত, যাদের মধ্যে সালাফি সালিহীনগণও রয়েছেন। (তাফসীর তাবারী ৩/৪৩১) ইমাম বুখারী (রহঃ) এর এটাই পছন্দনীয় অভিমত। তিনি বলেন যে, খুব বেশি বয়স্ক যারা সিয়াম পালন করার শক্তি নেই সেই ‘ফিদইয়াই’ দিয়ে দিবে। যেমন আনাস ইবনে মালিক (রাঃ) শেষ বয়সে অত্যন্ত বার্ধক্য অবস্থায় দু’বছর ধরে সিয়াম পালন করেন নি এবং তিনি প্রতিটি সিয়ামের পরিবর্তে একজন মিসকীনকে গোশত-রুটি আহার করাতেন। (হাদীসটি সহীহ। সহীহুল বুখারী- ৮/২৮,ফাতহুল বারী ৮/১৭৯, আল মাজমা‘উয যাওয়ায়েদ ৩/১৬৪)<br />
<br />
‘মুসনাদ আবূ ই‘য়ালা’ গ্রন্থে রয়েছে যে, যখন আনাস (রাঃ) সিয়াম পালন করতে অসমর্থ্য হয়ে পড়েন তখন রুটি ও গোশত তৈরী করে ত্রিশ জন মিসকীনকে আহার করান। (মুসনাদ আবূ ইয়ালা ৭/২০৪) অনুরূপভাবে গর্ভবতী ও দুগ্ধদানকারী মহিলারা যখন তাদের নিজেদের ও সন্তানদের জীবনের ভয় করবে এদের ব্যাপারেও বিভিন্ন মতভেদ রয়েছে। কেউ কেউ বলেন যে, তারা সিয়াম পালন করবে না, বরং ‘ফিদইয়া’ দিবে এবং যখন ভয় দূর হয়ে যাবে তখন সিয়াম কাযা করে নিবে। আবার কেউ কেউ বলেন যে, শুধু ফিদ্ইয়া যথেষ্ট কাযা করার প্রয়োজন নেই। কেউ কেউ আবার বলেন যে, সিয়াম পালন করবে, ‘ফিদইয়া’ বা কাযা নয়। আমি [ইবনে কাসীর (রহঃ)] এ মাস’আলাটি ‘কিতাবুস সিয়াম’ নামক গ্রন্থে বিস্তারিতভাবে আলোচনা করেছি।<br />
</div></div></div></div><div class="panel panel-default"><div class="panel-heading" role="tab" id="heading_2_184_1"><h4 class="panel-title"><a role="button" data-toggle="collapse" data-parent="#accordion" href="#collapse_2_184_1" aria-expanded="true" aria-controls="collapse_2_184_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_184_1" class="panel-collapse collapse" role="tabpanel" aria-labelledby="heading_2_184_1"><div class="panel-body"><div class="tafseer_content"><p>এগুলো গোনা কয়েক দিন। অতঃপর তোমাদের মধ্যে কেউ অসুস্থ হলে [১] বা সফরে থাকলে [২] অন্য দিনগুলোতে এ সংখ্যা পূরণ করে নিতে হবে [৩]। আর যাদের জন্য সিয়াম কষ্টসাধ্য তাদের কর্তব্য এর পরিবর্তে ফিদ্‌ইয়া- একজন মিসকীনকে খাদ্য দান করা [৪]। যদি কেউ স্বতঃস্ফূর্তভাবে সৎকাজ করে তবে তা তার জন্য কল্যাণকর। আর সিয়াম পালন করাই তোমাদের জন্য অধিকতর কল্যাণের যদি তোমরা জানতে। <br /> <br />[১] বাক্যে উল্লেখিত ‘রুগ্ন’ সে ব্যক্তিকে বুঝায়, সাওম রাখতে যার কঠিন কষ্ট হয় অথবা রোগ মারাত্মকভাবে বেড়ে যাওয়ার আশংকা থাকে। <br /> <br />[২] সফররত অবস্থায় সাওম না রাখা ব্যক্তির ইচ্ছা ও পছন্দের উপর ছেড়ে দেয়া হয়েছে। আনাস রাদিয়াল্লাহু আনহু বলেন, ‘সাহাবাগণ নবী রাসূল সাল্লাল্লাহু ‘আলাইহি ওয়াসাল্লাম-এর সাথে সফরে যেতেন। তাদের কেউ সাওম রাখতেন আবার কেউ রাখতেন না। উভয় দলের কেউ পরস্পরের বিরুদ্ধে আপত্তি উঠাতেন না’। [বুখারী&#59; ১৯৪৭&#59; মুসলিম&#59; ১১১৬] <br /> <br />[৩] রুগ্ন বা মুসাফির ব্যক্তি অসুস্থ অবস্থায় বা সফরে যে কয়টি সাওম রাখতে পারবে না, সেগুলো অন্য সময় হিসাব করে কাযা করা ওয়াজিব। এতে বলা উদ্দেশ্য ছিল যে, রোগজনিত কারণে বা সফরের অসুবিধায় পতিত হয়ে যে কয়টি সাওম ছাড়তে হয়েছে, সে কয়টি সাওম অন্য সময়ে পূরণ করে নেয়া তাদের উপর ফরয। <br /> <br />[৪] আয়াতের স্বাভাবিক অর্থ দাঁড়ায়, যেসব লোক রোগজনিত কারণে কিংবা সফরের দরুন নয়; বরং সাওম রাখার পূর্ণ সামর্থ থাকা সত্বেও সাওম রাখতে চায় না, তাদের জন্যও সাওম না রেখে সাওমের বদলায় ‘ফিদইয়া দেয়ার সুযোগ রয়েছে। কিন্তু সাথে সাথেই এতটুকু বলে দেয়া হয়েছে যে, ‘সাওম রাখাই হবে তোমাদের জন্য কল্যাণকর’। উপরোক্ত নির্দেশটি ছিল ইসলামের প্রাথমিক যুগের, যখন লক্ষ্য ছিল ধীরে ধীরে লোকজনকে সাওমে অভ্যস্ত করে তোলা। এরপর নাযিলকৃত আয়াত <br /> <br />(فَمَنْ شَهِدَ مِنْكُمُ الشَّهْرَ فَلْيَصُمْهُ) <br /> <br />এর দ্বারা প্রাথমিক এ নির্দেশ সুস্থ-সবল লোকদের ক্ষেত্রে রহিত করা হয়েছে। তবে যেসব লোক অতিরিক্ত বার্ধক্য জনিত কারণে সাওম রাখতে অপরাগ কিংবা দীর্ঘকাল রোগ ভোগের দরুন দূর্বল হয়ে পড়েছে, অথবা দুরারোগ্য রোগে আক্রান্ত হয়ে স্বাস্থ্য পুনরুদ্ধারের ব্যাপারে একেবারেই নিরাশ হয়ে পড়েছে, সেসব লোকের বেলায় উপরোক্ত নির্দেশটি এখনো প্রযোজ্য রয়েছে। সাহাবী ও তাবেয়ীগণের সর্বসম্মত অভিমত তাই ৷ সাহাবী সালামাহ ইবনুল আকওয়া রাদিয়াল্লাহু আনহু- বলেন, যখন <br /> <br />(وَعَلَي الَّذِيْنَ يُطِيْقُوْنَهٗ فِدْيَةٌ طَعَامُ مِسْكِيْنٍ) <br /> <br />শীর্ষক আয়াতটি নাযিল হয়, তখন আমাদেরকে এ মর্মে ইখতিয়ার দেয়া হয়েছিল যে, যার ইচ্ছা হয় সে সাওম রাখতে পারে এবং যে সাওম রাখতে চায় না, সে ‘ফিদইয়া’ দিয়ে দেবে। এরপর যখন পরবতী আয়াত (فَمَنْ شَهِدَ مِنْكُمُ الشَّهْرَ فَلْيَصُمْهُ) নাযিল হল, তখন ফিদইয়া দেয়ার ইখতিয়ার রহিত হয়ে সুস্থ-সমর্থ লোকদের উপর শুধুমাত্র সাওম রাখাই জরুরী সাব্যস্ত হয়ে গেল। [বুখারী ৪৫০৭, মুসলিম&#59; ১১৪৫, আবু দাউদ&#59;২৩১৫, ২৩১৬ ও তিরমিযী&#59; ৭৯৮] <br /></p></div></div></div></div><div class="panel panel-default"><div class="panel-heading" role="tab" id="heading_2_184_2"><h4 class="panel-title"><a role="button" data-toggle="collapse" data-parent="#accordion" href="#collapse_2_184_2" aria-expanded="true" aria-controls="collapse_2_184_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_184_2" class="panel-collapse collapse" role="tabpanel" aria-labelledby="heading_2_184_2"><div class="panel-body"><div class="tafseer_content"><b> ১৮৩ ও ১৮৪ নং আয়াতের তাফসীর: </b><br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) মক্কা থেকে মদীনায় হিজরত করার পর শরীয়তের বিধি-বিধান পালনের উপযুক্ত পরিবেশ সৃষ্টি হলে তখন শরীয়তের বিধি-বিধান ধারাবাহিকভাবে অবতীর্ণ হতে লাগল।<br />
<br />
পূর্বের আয়াতগুলোতে কিসাস, অসিয়ত ইত্যাদি বিধি-বিধান নিয়ে আলোচনা করা হয়েছে।<br />
<br />
অত্র আয়াতে মু’মিনদের তাকওয়া অর্জনের মাধ্যম সিয়াম সম্পর্কে আলোচনা করা হয়েছে। হিজরী দ্বিতীয় সনে সিয়াম (রোযা) ফরয হয়। এ সিয়াম পূর্ববর্তীদের ওপরও ফরয ছিল কিন্তু তা ছিল ভিন্নভাবে।<br />
<br />
আয়াতের শেষাংশে সিয়াম ফরযের কারণ উল্লেখ করেছেন। তা হল তাকওয়াবান হওয়া। তাকওয়ার পরিচয় মুত্তাকীর গুণাবলী ও ফলাফল অত্র সূরার ২ নং আয়াতে উল্লেখ করা হয়েছে।<br />
<br />
ইসলামী শরীয়তে আল্লাহ তা‘আলার সন্তুষ্টি অর্জনের উদ্দেশ্যে ইবাদতের নিয়্যতে রমযান মাসে সুবহে সাদিক হতে সূর্যাস্ত পর্যন্ত পানাহার ও যৌন মিলন হতে বিরত থাকাকে সিয়াম বলা হয়। অবশ্য এ সংজ্ঞায় মিথ্যা, অশ্লীল ও বেহায়াপনাপূণ্য কথা-কাজ থেকে বিরত থাকাও শামিল। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: যে ব্যক্তি মিথ্যা কথা ও কাজ বর্জন করল না তার পানাহার বর্জন করায় আল্লাহ তা‘আলার কোন প্রয়োজন নেই। (সহীহ বুখারী হা: ৫৯২৭, সহীহ মুসলিম হা: ১১৫১) অন্যত্র তিনি (সাল্লাল্লাহু ‘আলাইহি ওয়া সাল্লাম) বলেন: কেবল পানাহার থেকে বিরত থাকার নামই সিয়াম নয়; বরং অসারতা ও অশ্লীলতা থেকে বিরত থাকার নামই (প্রকৃত) সিয়াম। সুতরাং যদি তোমাকে কেউ গালিগালাজ করে অথবা তোমার প্রতি মূর্খতা প্রদর্শন করে, তাহলে তুমি (তার প্রতিশোধ না নিয়ে) তাকে বল যে, আমি সিয়াম পালন করছি। (সহীহুল জামে আস সাগীর হা: ৫৩৭৬)<br />
<br />
(أَيَّامًا مَّعْدُوْدٰتٍ) <br />
<br />
‘(সিয়াম) নির্দিষ্ট কয়েক দিনের জন্য’সে নির্দিষ্ট কয়েকটি দিন হলো রমাযান মাস।<br />
<br />
যারা রমযান মাসে অসুস্থ বা সফরে থাকবে তাদের জন্য ছাড় রয়েছে। অসুস্থ বা সফরে থাকার কারণে ছুটে যাওয়া সিয়ামগুলো অন্য মাসে পালন করে নেবে। আর মহিলাগণ তাদের ঋতুকালীন দিনগুলোতে সিয়াম রাখবে না, অন্য মাসে পালন করবে। তবে এক্ষেত্রে বিলম্ব না করাই উত্তম, যত তাড়াতাড়ি সম্ভব তা পালন করে নেবে।<br />
<br />
(وَعَلَي الَّذِيْنَ يُطِيْقُوْنَه۫) <br />
<br />
‘আর যারা সিয়াম রাখতে সক্ষম (কিন্তু রাখতে চায় না)’সিয়ামের তিনটি পরিবর্তন হয়েছে যেমন সালাতের তিনটি পরিবর্তন হয়েছে। (তাফসীর ইবনে কাসীর ১ম খণ্ড, পৃঃ ৪৫৮)<br />
<br />
তার মধ্যে এটি একটি পরিবর্তন: ইসলামের প্রাথমিক যুগে সুস্থ-সবল মানুষ রোযা না রাখতে চাইলে মিসকীনকে খাওয়ানোর মাধ্যমে ফিদিয়া দিয়ে দিত। অতঃপর তা ১৮৫ নং আয়াত দ্বারা মানসূখ হয়ে গেছে। অর্থাৎ প্রত্যেক সুস্থ-সবল প্রাপ্ত বয়স্ক ব্যক্তি যদি নিজ বাড়িতে অবস্থান করে তাহলে তাকে অবশ্যই সিয়াম পালন করতে হবে। <br />
<br />
(فِدْيَةٌ طَعَامُ مِسْکِیْنٍ) <br />
<br />
“তারা মিসকিন খাওয়ানোর মাধ্যমে ফিদইয়া দেবে” অর্থাৎ অতি বৃদ্ধ-বৃদ্ধা, যারা সিয়াম পালন করতে সক্ষম নয় তারা প্রত্যেক দিনের বদলে একজন করে মিসকীনকে খাদ্য দান করবে। (সহীহ বুখারী হা: ৪৫০৫) <br />
<br />
খাদ্য দানের দু’টি নিয়ম:  প্রথম হলো: এক দিন খাবার তৈরি করে সিয়াম সংখ্যা হিসেবে মিসকিন ডেকে খাওয়াবে। আনাস (রাঃ) বৃদ্ধ অবস্থায় এরূপ করতেন। তিনি এক অথবা দু’বছর সিয়াম রাখতে না পারায় প্রত্যেক মিসকিনকে গোশত-রুটি খাওয়াতেন। (সহীহ বুখারী হা: ৯২৮-৯২৯) <br />
<br />
দ্বিতীয় হলো: দেশের প্রধান খাদ্য থেকে প্রত্যেক দিনের পরিবর্তে প্রত্যেক মিসকিনকে সোয়া এক কেজি করে খাদ্য দান করবে। যেহেতু কাব বিন উজরার ইহরাম অবস্থায় মাথায় উকুন হলে রাসূলুল্লাহ (সাল্লাল্লাহু ‘আলাইহি ওয়া সাল্লাম) তাকে বলেন: তোমার মাথা মুণ্ডন করে ফেল এবং তিন দিন রোযা রাখ, কিংবা প্রত্যেক মিসকিনকে মাথাপিছু অর্ধ সা’(প্রায় সোয়া এক কেজি) করে ছয়জন মিসকিনকে খাদ্য দান কর, কিংবা একটি ছাগল কুরবানী কর। (সহীহ বুখারী হা: ১৮১৬, সহীহ মুসলিম হা: ১২০১)<br />
<br />
<b> আয়াত থেকে শিক্ষণীয় বিষয়: </b><br />
<br />
১. রমাযান মাসে প্রত্যেক সক্ষম মুকিম মুসলিমের জন্য সিয়াম পালন করা ফরয।<br />
২. সিয়াম মু’মিনের তাকওয়ার বিকাশ ঘটায়।<br />
৩. রমাযানের সিয়াম মু’মিনের সকল সগীরাহ গুনাহ মোচন করে দেয়।<br />
৪. মুসাফির ও অসুস্থ ব্যক্তির রমযানের সিয়াম পালনে ছাড় রয়েছে। তবে অবশ্যই পরে তা আদায় করতে হবে।<br />
৫. অনুরূপভাবে গর্ভবতী ও স্তন্যদানকারিণী মা সিয়াম ছাড়তে পারবে এবং প্রতি সিয়ামের বিনিময়ে একজন মিসকিনকে খাওয়াবে।<br />
</div></div></div></div><div class="panel panel-default"><div class="panel-heading" role="tab" id="heading_2_184_3"><h4 class="panel-title"><a role="button" data-toggle="collapse" data-parent="#accordion" href="#collapse_2_184_3" aria-expanded="true" aria-controls="collapse_2_184_3"><i class="more-less fa fa-plus"></i>আহসানুল বায়ান</a></h4></div><div id="collapse_2_184_3" class="panel-collapse collapse" role="tabpanel" aria-labelledby="heading_2_184_3"><div class="panel-body"><div class="tafseer_content"><p>(রোযা) নির্দিষ্ট কয়েক দিনের জন্য। তোমাদের মধ্যে কেউ অসুস্থ হলে বা সফর অবস্থায় থাকলে অন্য দিনে এ সংখ্যা পূরণ করে নেবে।[১] আর যারা রোযা রাখার সামর্থ্য থাকা সত্ত্বেও রোযা রাখতে চায় না [২] (যারা রোযা রাখতে অক্ষম), তারা এর পরিবর্তে একজন মিসকীনকে খাদ্য দান করবে। পরন্তু যে ব্যক্তি খুশীর সাথে সৎকর্ম করে, তা তার জন্য কল্যাণকর হয়।[৩] আর যদি তোমরা রোযা রাখ, তাহলে তা তোমাদের জন্য বিশেষ কল্যাণপ্রসূ; যদি তোমরা উপলব্ধি করতে পার। <br /> <br />[১] রোগী ও মুসাফিরকে অনুমতি দেওয়া হয়েছে যে, তারা রোগ ও সফরের কারণে যে কয়েক দিন রোযা রাখতে পারেনি, পরে সে দিনগুলো রোযা রেখে (২৯/৩০) সংখ্যা পূরণ করে নেবে। <br /> <br />[২] ((يُطِيْقُوْنَهُ)) এর অর্থ নেওয়া হয়েছে ((يَتَجَشَّمُوْنَهُ)) অর্থাৎ, &#34;অতীব কষ্ট করে রোযা রাখে&#34;। (এটা ইবনে আব্বাস থেকে বর্ণিত হয়েছে। ইমাম বুখারী এই তরজমাকে পছন্দ করেছেন।) অর্থাৎ, যে ব্যক্তি বেশী বার্ধক্যে পৌঁছে যাওয়ার কারণে অথবা আরোগ্য লাভের আশা নেই এমন রোগে আক্রান্ত হয়ে পড়ার কারণে রোযা রাখতে অত্যন্ত কষ্ট বোধ করে, সে এর পরিবর্তে একজন মিসকীনকে খাদ্য দান করবে। তবে অধিকাংশ মুফাসসিরগণ এর অর্থ 'রোযা রাখার সামর্থ্য রাখে' করেছেন। আর এ অর্থে এর ব্যাখ্যা হল, ইসলামের প্রথম পর্যায়ে রোযা রাখার অভ্যাস না থাকার ফলে সামর্থ্যবানদেরকেও অনুমতি দেওয়া হয়েছিল যে, তারা রোযা রাখতে না পারলে এর পরিবর্তে একজন মিসকীনকে খাদ্য দান করবে। পরে {فَمَنْ شَهِدَ مِنْكُمُ الشَّهْرَ فَلْيَصُمْهُ} আয়াত অবতীর্ণ হলে আগের বিধান রহিত করে প্রত্যেক সামর্থ্যবানের উপর রোযা ফরয করা হয়। কেবল বৃদ্ধ ও চিররোগা ব্যক্তির জন্য এই বিধান অবশিষ্ট রাখা হয়েছে। তারা রোযার পরিবর্তে খাদ্য দান করবে। গর্ভিণী এবং দুগ্ধদাত্রী মহিলাদের রোযা রাখা কষ্টকর হলে, তারাও রোগীর বিধানের আওতায় পড়বে। অর্থাৎ, তারা রোযা না রেখে পরে তার কাযা করবে। <em>(তুহফাতুল আহওয়াযী)</em> <br /> <br />[৩] যে সানন্দে একজন মিসকীনের স্থানে দু' বা তিনজন মিসকীনকে খাদ্য দান করে, তার জন্য এটা খুবই ভাল।</p></div></div></div></div><div class="panel panel-default"><div class="panel-heading" role="tab" id="heading_2_184_4"><h4 class="panel-title"><a role="button" data-toggle="collapse" data-parent="#accordion" href="#collapse_2_184_4" aria-expanded="true" aria-controls="collapse_2_184_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_184_4" class="panel-collapse collapse" role="tabpanel" aria-labelledby="heading_2_184_4"><div class="panel-body"><div class="tafseer_content"><p>নির্দিষ্ট কয়েক দিন। তবে তোমাদের মধ্যে যে অসুস্থ হবে, কিংবা সফরে থাকবে, তাহলে অন্যান্য দিনে সংখ্যা পূরণ করে নেবে। আর যাদের জন্য তা কষ্টকর হবে, তাদের কর্তব্য ফিদয়া- একজন দরিদ্রকে খাবার প্রদান করা। অতএব যে স্বেচ্ছায় অতিরিক্ত সৎকাজ করবে, তা তার জন্য কল্যাণকর হবে। আর সিয়াম পালন তোমাদের জন্য কল্যাণকর, যদি তোমরা জান।</p></div></div></div></div><div class="panel panel-default"><div class="panel-heading" role="tab" id="heading_2_184_5"><h4 class="panel-title"><a role="button" data-toggle="collapse" data-parent="#accordion" href="#collapse_2_184_5" aria-expanded="true" aria-controls="collapse_2_184_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_184_5" class="panel-collapse collapse" role="tabpanel" aria-labelledby="heading_2_184_5"><div class="panel-body"><div class="tafseer_content"><p>গণনার কয়েকটি দিনের জন্য অতঃপর তোমাদের মধ্যে যে, অসুখ থাকবে অথবা সফরে থাকবে, তার পক্ষে অন্য সময়ে সে রোজা পূরণ করে নিতে হবে। আর এটি যাদের জন্য অত্যন্ত কষ্ট দায়ক হয়, তারা এর পরিবর্তে একজন মিসকীনকে খাদ্যদান করবে। যে ব্যক্তি খুশীর সাথে সৎকর্ম করে, তা তার জন্য কল্যাণ কর হয়। আর যদি রোজা রাখ, তবে তোমাদের জন্যে বিশেষ কল্যাণকর, যদি তোমরা তা বুঝতে পার।</p></div></div></div></div><div class="panel panel-default"><div class="panel-heading" role="tab" id="heading_2_184_6"><h4 class="panel-title"><a role="button" data-toggle="collapse" data-parent="#accordion" href="#collapse_2_184_6" aria-expanded="true" aria-controls="collapse_2_184_6"><i class="more-less fa fa-plus"></i>জহুরুল হক</a></h4></div><div id="collapse_2_184_6" class="panel-collapse collapse" role="tabpanel" aria-labelledby="heading_2_184_6"><div class="panel-body"><div class="tafseer_content"><p>নির্দিষ্টসংখ্যক দিনের জন্য। কিন্তু তোমাদের মধ্যে যে কেউ অসুস্থ অথবা সফরে আছে সে সেই সংখ্যক অন্য দিন-গুলোতে। আর যারা এ অতি কষ্টসাধ্য বোধ করে -- প্রতিবিধান হল একজন মিসকিনকে খাওয়ানো। কিন্তু যে কেউ স্বতঃপ্রবৃত্ত হয়ে ভালো কাজ করে, সেটি তার জন্য ভালো। আর যদি তোমরা রোযা রাখো তবে তোমাদের জন্য অতি উত্তম, -- যদি তোমরা জানতে।</p></div></div></div></div></div>