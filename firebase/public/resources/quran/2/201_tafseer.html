<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_201_0"><h4 class="panel-title"><a role="button" data-toggle="collapse" data-parent="#accordion" href="#collapse_2_201_0" aria-expanded="true" aria-controls="collapse_2_201_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_201_0" class="panel-collapse collapse" role="tabpanel" aria-labelledby="heading_2_201_0"><div class="panel-body"><div class="tafseer_content"><b> হাজ্জের আহকামসমূহ পালন করার পর ইহজগৎ ওপরজগৎ উভয় জগতের কল্যাণের জন্য প্রার্থনা করা </b><br />
<br />
মহান আল্লাহ্‌ বাণীঃ ﴿فَاِذَا قَضَیْتُمْ مَّنَاسِكَكُمْ فَاذْكُرُوا اللّٰهَ ﴾ ‘হাজ্জ সমাপনের পর খুব বেশি করে মহান আল্লাহ্‌কে স্মরণ করো।’ كَذِكْرِكُمْاٰبَآءَكُمْ ‘যেমন তোমরা নিজেদের বাপ-দাদাদের স্মরণে মশগুল থাকো।’ অত্র আয়াতাংশের একটি অর্থ এই বর্ণনা করা হয়েছে যে, শিশু যেমন তার পিতা মাতাকে স্মরণ করে ঐরূপ তোমরাও মহান আল্লাহ্‌কে স্মরণ করো। দ্বিতীয় অর্থ সম্পর্কে সা‘ঈদ ইবনু যুবাইর (রহঃ) বলেন, ইবনু ‘আব্বাস (রাঃ) বলেছেনঃ অজ্ঞতার যুগে লোকেরা হাজ্জের সময় অবস্থানের স্থানে অবস্থান করতো এবং তাদের একজন বলতোঃ আমার বাবা লোকদেরকে খাদ্য প্রদান করতো, লোকদেরকে টাকা-পয়সা দিয়ে সাহায্য করতো। রক্তপণ আদায় করতো ইত্যাদি ইত্যাদি। তাদের পূর্ব-পুরুষদের ভালো ভালো কাজকে স্মরণ করে বলাবলি করাই ছিলো তাদের যিকর। অতঃপর মহান আল্লাহ্‌ তাঁর রাসূল (সাল্লাল্লাহু ‘আলাইহি ওয়া সাল্লাম) -এর প্রতি নাযিল করেন, فَاذْكُرُوااللّٰهَكَذِكْرِكُمْاٰبَآءَكُمْاَوْاَشَدَّذِكْرًا ‘তোমরা যেমন তোমাদের পিতৃপুরুষদেরকে স্মরণ করতে অনুরূপ মহান আল্লাহ্‌কে আরো বেশি স্মরণ করো।’<br />
<br />
অতএব এভাবে মহান আল্লাহ্‌র উচ্চ মর্যাদা এবং তাঁর মহানত্ত্ব বেশি স্মরণ করার জন্য অধিক উৎসাহিত করা হয়েছে। আমাদের মনে রাখতে হবে যে, মহান আল্লাহ্‌ যখন কোন আয়াতাংশে أو বা ‘বরং’ শব্দটি ব্যবহার করেন তখন ধরে নিতে হবে যে, তাঁর বান্দারা যেন ঐ কাজটি আরো বেশি করে। এ ব্যাপারে কোন সন্দেহে নিপতিত হওয়ার কোন কারণ নেই যে, পিতৃপুরুষদেরকে স্মরণ করার চেয়ে অবশ্যই মহান আল্লাহ্‌কে বেশি স্মরণ করতে হবে। এ ধরনের তুলনামূলক কয়েকটি আয়াতের উল্লেখ করা যেতে পারেঃ  ﴿فَهِیَ كَالْحِجَارَةِ اَوْ اَشَدُّ قَسْوَةً﴾<br />
অনন্তর তোমাদের হৃদয় প্রস্তরের ন্যায় কঠিন, বরং কঠিনতর হলো। (২নং সূরাহ্ বাকারাহ, আয়াত নং ৭৪) <br />
<br />
﴿یَخْشَوْنَ النَّاسَ كَخَشْیَةِ اللّٰهِ اَوْ اَشَدَّ خَشْیَةً﴾<br />
<br />
মহান আল্লাহ্‌কে যেরূপ ভয় করবে তদ্রুপ মানুষকে ভয় করতে লাগলো। (৪নং সূরাহ্ নিসা, আয়াত নং ৭৭) <br />
<br />
﴿وَ اَرْسَلْنٰهُ اِلٰى مِائَةِ اَلْفٍ اَوْ یَزِیْدُوْنَ﴾<br />
<br />
তাকে আমি লক্ষ্য বা ততোধিক লোকের প্রতি প্রেরণ করেছিলাম। (৩৭নং সূরাহ্ সাফফাত, আয়াত নং ১৪৭) <br />
<br />
﴿فَكَانَ قَابَ قَوْسَیْنِ اَوْ اَدْنٰى﴾<br />
<br />
ফলে তাদের মধ্যে দুই ধনুকের ব্যবধান রইলো, অথবা তারও কম। (৫৩নং সূরাহ্ নাজম, আয়াত নং ৯) এ আয়াতগুলোর কোথাও ‘বরং’ শব্দটি সন্দেহের জন্য ব্যবহৃত হয়নি। <br />
অতঃপর মহান আল্লাহ্‌ তাকে স্মরণ করার পাশাপাশি তাঁর কাছে প্রার্থনা করার নির্দেশ দিচ্ছেন, কেননা এটা হচ্ছে প্রার্থনা কবূলের সময়।’ সাথে সাথে ঐ সবলোকের অমঙ্গল কামনা করা হচ্ছে যারা মহান আল্লাহ্‌র নিকট শুধু দুনিয়া লাভের জন্যই প্রার্থনা জানিয়ে থাকে এবং আখিরাতের দিকে ভ্রƒক্ষেপই করে না। মহান আল্লাহ্‌ বলেন যে, وَمَالَهفِیالْاٰخِرَةِمِنْخَلَاقٍ ‘তাদের জন্য পরকালে কোনই অংশ নেই।’ ইবনু ‘আব্বাস (রাঃ) থেকে বর্ণিত হয়েছে, কতকগুলো পল্লীবাসী এখানে অবস্থান করে শুধুমাত্র এই প্রার্থনা করতো ‘হে মহান আল্লাহ্‌! এই বছর ভালোভাবে বৃষ্টি বর্ষণ করুন যেন ফসল ভালো জন্মে এবং বহু সন্তান দান করুন ইত্যাদি। আখিরাতের কল্যাণের বিষয়ে কোন প্রার্থনাই তারা করতো না’ ফলে মহান আল্লাহ্‌ তাদের ব্যাপারে নাযিল করেনঃ<br />
<br />
فَمِنَ النَّاسِ مَنْ یَّقُوْلُ رَبَّنَاۤ اٰتِنَا فِی الدُّنْیَا وَ مَا لَه فِی الْاٰخِرَةِ مِنْ خَلَاقٍ<br />
<br />
 ‘লোকেদের কেউ কেউ বলে থাকে-হে আমাদের প্রতিপালক! আমাদের এ দুনিয়াতেই প্রদান করো। বস্তুত সে আখিরাতে কিছুই পাবে না।’ আর তাদের পরবর্তীতে আগত অন্য একটি দল বলতোঃ<br />
<br />
  رَبَّنَاۤ اٰتِنَا فِی الدُّنْیَا حَسَنَةً وَّفِی الْاٰخِرَةِ حَسَنَةً وَّ قِنَا عَذَابَ النَارِ<br />
<br />
‘হে আমাদের প্রতিপালক! আমাদের দুনিয়াতেও কল্যাণ দাও এবং আখিরাতেও কল্যাণ দাও এবং আমাদের জাহান্নামের ‘আযাব থেকে রক্ষা করো।’ অতএব মহান আল্লাহ্‌ আয়াত নাযিল করলেনঃ <br />
<br />
اُولٰٓىِٕكَ لَهُمْ نَصِیْبٌ مِّمَّا كَسَبُوْا١ؕ وَ اللّٰهُ سَرِیْعُ الْحِسَابِ<br />
<br />
 ‘এরাই সেই লোক, যাদের কৃতকর্মে তাদের প্রাপ্য অংশ রয়েছে এবং মহান আল্লাহ্‌ সত্বর হিসাব গ্রহণকারী।’<br />
<br />
 এ জন্যই যারা দুনিয়া ও আখিরাত উভয় জগতের মঙ্গলের জন্য প্রার্থনা হতো তাদের প্রশংসা করে মহান আল্লাহ্‌ বলেনঃ<br />
<br />
﴿وَمِنْهُمْ مَّنْ یَّقُوْلُ رَبَّنَاۤ اٰتِنَا فِی الدُّنْیَا حَسَنَةً وَّفِی الْاٰخِرَةِ حَسَنَةً وَّ قِنَا عَذَابَ النَارِ﴾<br />
<br />
 ‘লোকেদের মধ্যে কিছু লোক এমন আছে, যারা বলে থাকে, হে আমাদের প্রতিপালক! আমাদের দুনিয়াতেও কল্যাণ দাও এবং আখিরাতেও কল্যাণ দাও এবং আমাদের জাহান্নামের ‘আযাব থেকে রক্ষা করো।’ এ প্রার্থনার মধ্যে ইহজগত ও পরজগতের সমুদয় মঙ্গল একত্রিত করা হয়েছে এবং সমস্ত অমঙ্গল থেকে ক্ষমা চাওয়া হয়েছে। কেননা দুনিয়ার মঙ্গলের মধ্যে নিরাপত্তা, শান্তি, সুস্থতা, পরিবার-পরিজন, খাদ্য, শিক্ষা, যানবাহন, দাস-দাসী, চাকর-চাকরানী এবং সম্মান ইত্যাদি সবকিছুই এসে গেলো। আর আখিরাতের মঙ্গলের মধ্যে হিসাব সহজ হওয়া, ভয়, ত্রাস হতে মুক্তি পাওয়া, ‘আমলনামা ডান হাতে পাওয়া এবং সম্মানের সাথে জান্নাতে প্রবেশ করা ইত্যাদি সবকিছুই এসে গেলো। এরপরে জাহান্নামের শাস্তি হতে মুক্তি চাওয়ার ভাবার্থ এই যে, এরূপ কারণসমূহ মহান আল্লাহ্‌ প্রস্তুত করে দিবেন যেমন যারা অবৈধ কাজ করে থাকে তা থেকে তারা বিরত থাকবে এবং পাপ কাজ পরিত্যাগ করবে, সন্দেহমূলক কাজ থেকে দূরে থাকবে ইত্যাদি। কাসিম ইবনু ‘আবদুর রহমান (রহঃ) বলেন, যে ব্যক্তি কৃতজ্ঞতা প্রকাশকারী অন্তর, যিকরকারী জিহ্বা এবং ধৈর্যধারণকারী দেহ লাভ করেছে সে দুনিয়া ও আখিরাতের মঙ্গল পেয়ে গেছে এবং জাহান্নামের শাস্তি হতে মুক্তি লাভ করেছে। (তাফসীর ইবনু আবী হাতিম ২/৫৪২) <br />
<br />
সহীহুল বুখারীতে রয়েছে, আনাস ইবনু মালিক (রহঃ) বলেছেনঃ রাসূলুল্লাহ (সাল্লাল্লাহু ‘আলাইহি ওয়া সাল্লাম) প্রায়ই নিম্নের দু‘আটি পাঠ করতেনঃ<br />
<br />
﴿اللّٰهُمَّ رَبَّنَاۤ اٰتِنَا فِی الدُّنْیَا حَسَنَةً وَّ فِی الْاٰخِرَةِ حَسَنَةً وَّ قِنَا عَذَابَ النَّارِ﴾<br />
<br />
 ‘হে মহান আল্লাহ্‌, হে আমার রাব্ব! তুমি আমাকে তা দান করো যাতে রয়েছে দুনিয়া ও আখিরাতের জন্য মঙ্গল, আর আমাদেরকে জাহান্নামের ‘আযাব থেকে রক্ষা করো।’ (সহীহুল বুখারী-১১/৬৩৮৯, ফাতহুল বারী  ৮/৩৫, সহীহ মুসলিম-৪/২০৭০/২৬, সুনান আবূ দাউদ-২/১৫১৯, মুসনাদ আহমাদ -৩/১০১) <br />
<br />
ইবনু আবী হাতিম আনাস ইবনু মালিক (রাঃ) -এর সূত্রে বর্ণনা করেন যে, সাবিত ইবনু কায়িস (রাঃ) আনাস ইবনু মালিক (রাঃ) -কে বললেন যে, আপনার দ্বীনি ভাইয়েরা কামনা করছে যে, আপনি যেন তাদের জন্য দু‘আ করেন। ফলে আনাস ইবনু মালিক (রাঃ) বলেনঃ হে মহান আল্লাহ্‌! তুমি আমাকে তা দান করো যাতে রয়েছে দুনিয়া ও আখিরাতের জন্য মঙ্গল, আর আমাদেরকে জাহান্নামের ‘আযাব থেকে রক্ষা করো। এরপর কিছু সময় বিভিন্ন আলোচনা করে যখন দাঁড়ানোর ইচ্ছা পোষণ করলো তখন তিনি আবারো বললেন হে আবূ হামযা! আপনার দ্বীনি ভাইয়েরা দাঁড়ানোর ইচ্ছা পোষণ করছে অতএব আপনি তাদের জন্য দু‘আ করেন। তখন তিনি বললেন তোমরা ভেবেছো যে আমি তোমাদের দু‘আতে কমতি করেছি। শোন! মহান আল্লাহ্‌ যখন দুনিয়া ও আখিরাতে তোমাদেরকে যাবতীয় কল্যাণই দান করেছেন।  (সনদটি সহীহ। তাফসীরে ইবনু আবী হাতিম ) <br />
<br />
আনাস ইবনু মালিক (রহঃ) অন্যত্র বর্ণনা করেছেনঃ রাসূলুল্লাহ (সাল্লাল্লাহু ‘আলাইহি ওয়া সাল্লাম) একজন মুসলিম রুগ্ন ব্যক্তিকে দেখতে যান। তিনি দেখতে পান যে, রুগ্ন ব্যক্তিটি ছোট পাখির মতো একেবারে ক্ষীণ হয়ে গেছেন এবং শুধু মাত্র অস্থির কাঠামো অবশিষ্ট রয়েছে। তিনি তাঁকে জিজ্ঞেস করেনঃ তুমি মহান আল্লাহ্‌র নিকট কোন প্রার্থনা জানাচ্ছিলে কি?’ তিনি বলেনঃ ‘হ্যাঁ, আমি এই প্রার্থনা করছিলামঃ ‘হে মহান আল্লাহ্‌! আপনি পরকালে আমাকে যে শাস্তি দিতে চান সেই শাস্তি দুনিয়াই দিয়ে দিন।’ তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ ‘সুবহানাল্লাহ! কারো মধ্যে ঐ শাস্তি সহ্য করার ক্ষমতা আছে কি? তুমি নিম্নের দু‘আটি পড়োনি কেন?<br />
<br />
رَبَّنَا آتِنا فِي الدُّنْيا حَسَنَةً وَّفِي الْآخِرَةِ حَسَنَةً وَّقِنَا عَذَابَ النَّارِ.<br />
<br />
সুতরাং রুগ্ন ব্যক্তি তখন থেকে ঐ দু‘আটি পড়তে থাকেন এবং মহান আল্লাহ্‌ তাঁকে আরোগ্য দান করেন। (সহীহ মুসলিম ৪/২৩/২০৬৮, মুসনাদ আহমাদ  ৩/১০৭, হিলইয়া-২/৩২৯) <br />
<br />
একটি হাদীসে বর্ণিত হয়েছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) রুকনে ইয়ামানী ও রুকনুল আসওয়াদের মধ্যবর্তী স্থানে رَبَّنَا آتِنا فِي الدُّنْيا حَسَنَةً وَّفِي الْآخِرَةِ حَسَنَةً وَّقِنَا عَذَابَ النَّارِ. দু‘আটি পড়তেন। (আল উম্ম-২/২৬০, সুনান আবূ দাউদ-২/১৭৯/১৮৯২, মুসনাদ আহমাদ -৩/৪১১, সহীহ ইবনু হিব্বান-৬/৫১/৩৮১৫, সুনানুল কুবরা লিল বায়হাক্বী-৫/৮৪, মুসতাদরাক হাকিম-১/৪৫৫, তারিখুল কাবীর-৬/৭) ইবনু মাজাহতেও আবূ হুরায়রাহ্ (রাঃ) থেকে অনুরূপ বর্ণনা এসেছে তবে তা য‘ঈফ। মহান আল্লাহ্‌ই ভালো জানেন। <br />
<br />
একটি বর্ণনা এসেছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেনঃ <br />
<br />
مَا مَرَرْتُ عَلَى الرُّكْنِ إِلَّا رَأَيْتُ عَلَيْهِ مَلَكًا يَقُولُ: آمِينَ. فَإِذَا مَرَرْتُمْ عَلَيْهِ فَقُولُوا: {رَبَّنَا آتِنَا فِي الدُّنْيَا حَسَنَةً وَفِي الآخِرَةِ حَسَنَةً وَقِنَا عَذَابَ النَّارِ}.<br />
<br />
 ‘আমি যখনই কোন রুকনের নিকট দিয়ে অতিক্রম করেছি তখনই ফিরিশতাগণকে আমীন বলতে দেখেছি। অতএব তোমরাও যখন কোন রুকনের নিকট দিয়ে অতিক্রম করবে তখন বলবে-‘হে আমাদের প্রতিপালক! আমাদের দুনিয়াতেও কল্যাণ দাও এবং আখিরাতেও কল্যাণ দাও এবং আমাদের জাহান্নামের ‘আযাব থেকে রক্ষা করো।’ (হাদীসটি য‘ঈফ। ইতহাফুস সাদাতিল মুত্তাক্বীন লিয যুবাইদী-৪/৩৫১) <br />
<br />
ইমাম হাকিম স্বীয় মুসতাদরাকের মধ্যে বর্ণনা করেন যে, এক ব্যক্তি ইবনু ‘আব্বাস (রাঃ) -কে জিজ্ঞেস করেঃ ‘আমি একটি যাত্রী দলের সেবার কাজে এই পারিশ্রমিকের ওপর নিযুক্ত হয়েছি যে, তারা আমাকে তাদের সোয়ারীর ওপর উঠিয়ে নিবে এবং হাজ্জের সময় তারা আমাকে হাজ্জ করার অবকাশ দিবে ও অন্যান্য দিন আমি তাদের সেবার কাজে নিয়োজিত থাকবো। তাহলে বলুন, এভাবে আমার হাজ্জ আদায় হবে কি? তিনি উত্তরে বলেনঃ ‘হ্যাঁ।’ বরং তুমি তো ঐ লোকদেরই অন্তর্ভুক্ত যাদের সম্বন্ধে কুর’আন মাজীদে ﴿اُولٰٓىِٕكَ لَهُمْ نَصِیْبٌ مِّمَّا كَسَبُوْا وَ اللّٰهُ سَرِیْعُ الْحِسَابِ﴾ তারা যা অর্জন করেছে তাদের জন্য তাই রয়েছে এবং মহান আল্লাহ্‌ সত্বর হিসাবগ্রহণকারী।’ এই আয়াতটি ঘোষিত হয়েছে। (মুসতাদরাক হাকিম-২/২৭৭) অতঃপর ইমাম হাকিম বলেন যে, সহীহাইনের শর্তে এ হাদীসটি সহীহ। কিন্তু তাঁরা এ হাদীসটি বর্ণনা করেননি।<br />
</div></div></div></div><div class="panel panel-default"><div class="panel-heading" role="tab" id="heading_2_201_1"><h4 class="panel-title"><a role="button" data-toggle="collapse" data-parent="#accordion" href="#collapse_2_201_1" aria-expanded="true" aria-controls="collapse_2_201_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_201_1" class="panel-collapse collapse" role="tabpanel" aria-labelledby="heading_2_201_1"><div class="panel-body"><div class="tafseer_content"><p>আর তাদের মধ্যে যারা বলে, ‘হে আমাদের রব! আমাদেরকে দুনিয়াতে কল্যাণ দিন এবং আখেরাতেও কল্যাণ দিন এবং আমাদেরকে আগুনের শাস্তি থেকে রক্ষা করুন [১]”। <br /> <br />[১] আবদুল্লাহ ইবনে সায়েব রাদিয়াল্লাহু আনহু বলেন, ‘আমি রাসূলুল্লাহ সাল্লাল্লাহু ‘আলাইহি ওয়া সাল্লামকে কাবার দুই রুকনের মাঝখানে এ দোআ বলতে শুনেছি’। [আবুদাউদ ১৮৯২] <br /> <br />আনাস ইবনে মালিক রাদিয়াল্লাহু আনহু বলেন, ‘রাসূলুল্লাহ সাল্লাল্লাহু ‘আলাইহি ওয়া সাল্লাম প্রায়ই এ দোআ করতেন। [বুখারী ৪৫২২, মুসলিম&#59; ২৬৯০] <br /></p></div></div></div></div><div class="panel panel-default"><div class="panel-heading" role="tab" id="heading_2_201_2"><h4 class="panel-title"><a role="button" data-toggle="collapse" data-parent="#accordion" href="#collapse_2_201_2" aria-expanded="true" aria-controls="collapse_2_201_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_201_2" class="panel-collapse collapse" role="tabpanel" aria-labelledby="heading_2_201_2"><div class="panel-body"><div class="tafseer_content"><b> ১৯৯ থেকে ২০২ নং আয়াতের তাফসীর: </b><br />
<br />
এখানে আল্লাহ তা‘আলা জাহিলী যুগের একটি কু-প্রথার মূলোৎপাটন করেছেন। তিনি বলেন, তোমরা কুরাইশদের মত আরাফা না গিয়েই কেবল মুযদালিফা থেকে ফিরে এসো না বরং লোকেরা যেখান থেকে ফিরে, তোমরা সেখান থেকেই অর্থাৎ আরাফা থেকে মুযদালিফায় ফিরে এসো। এ নির্দেশ দেয়ার কারণ হল- আরাফা হারামের বাইরে। তাই মক্কার কুরাইশরা আরাফা পর্যন্ত যেত না, বরং মুযদালিফা থেকেই ফিরে আসতো। তাই এ নির্দেশ দেয়া হয়েছে।<br />
<br />
আয়িশাহ (রাঃ) হতে বর্ণিত যে, কুরাইশগণ এবং যারা তাদের দীনের অনুসারী ছিল তারা (হজ্জের সময়) মুযদালিফাতে অবস্থান করত। কুরাইশগণ নিজেদেরকে ধর্মে অটল বলে দাবি করত। আর অন্য আরবগণ আরাফাতে অবস্থান করত। অতঃপর ইসলামের আগমন ঘটলে আল্লাহ তা‘আলা তাঁর নাবী (সাল্লাল্লাহু ‘আলাইহি ওয়া সাল্লাম)-কে আরাফাতে আসার, সেখানে ওকুফের (অবস্থান করার) এবং এরপর সেখান থেকে ফেরার নির্দেশ দিলেন। <br />
<br />
(أَفِيْضُوْا مِنْ حَيْثُ أَفَاضَ النَّاسُ) <br />
<br />
আয়াতটি আল্লাহ তা‘আলা এ সম্পর্কেই নাযিল করেছেন। (সহীহ বুখারী হা: ৪৫২০)<br />
<br />
(ثُمَّ أَفِيْضُوْا) <br />
<br />
“প্রত্যাবর্তন কর” এখানে ইফাযা বা প্রত্যাবর্তন বলতে মুযদালিফা হতে মিনার দিকে কংকর নিক্ষেপ করার জন্য প্রত্যাবর্তন করা। আর ‘মানুষেরা’দ্বারা উদ্দেশ্য হলো ইবরাহীম (আঃ)। (তাফসীর ইবনে কাসীর১/৫২৭)<br />
<br />
এরপর আল্লাহ তা‘আলা হজ্জের সকল কাজ সম্পাদন করে মিনায় কংকর নিক্ষেপের সময় তাঁকে বেশি বেশি স্মরণ করার কথা বলেছেন।<br />
<br />
(كَذِكْرِكُمْ اٰبَآءَكُمْ) <br />
<br />
“যেভাবে তোমাদের পিতৃ-পুরুষদেরকে স্মরণ কর সেভাবে আল্লাহকে স্মরণ কর;” এক বর্ণনায় বলা হয়েছে যে, শিশুরা যেমন সর্বদা আব্বা-আম্মা করে, সেরূপ বেশি বেশি আল্লাহ তা‘আলা-কে স্মরণ কর। আবার বলা হয়- আরবের লোকেরা হজ্জ সমাপ্ত করে মিনায় মেলা বসাতো এবং পূর্বপুরুষদের কৃতিত্ব স্মরণ করত। মুসলিমদেরকে বলা হয়েছে- ১০ই যুলহজ্জ কঙ্কর মেরে, মাথা মুণ্ডন করে এবং কাবা তাওয়াফ ও সাফা-মারওয়া সাঈ করে হজ্জ সমাপ্ত করে নেয়ার পর তোমরা তিন দিন মিনায় অবস্থান করবে, সে দিনগুলোতে বেশি বেশি আল্লাহ তা‘আলার যিকির কর। যেমন জাহিলী যুগে তোমরা পূর্বপুরুষদের স্মরণ করতে। <br />
<br />
(رَبَّنَآ اٰتِنَا فِي الدُّنْيَا) <br />
<br />
“হে আমাদের রব! আমাদেরকে ইহকালেই দান করুন” এখানে আল্লাহ তা‘আলা দু’শ্রেণির মানুষের সংবাদ দিচ্ছেন। এক শ্রেণী যারা কেবল দুনিয়া নিয়েই খুশি। তারা কেবল দুনিয়াই চায়, পরকালের প্রতি কোন ভ্রুক্ষেপই করে না। আল্লাহ তা‘আলা বলেন, তাদের জন্য পরকালে কল্যাণের কোন অংশ নেই। ইবনু আব্বাস (রাঃ) বলেন: কতক গ্রামবাসী মুযদালিফা অবস্থান করে বলত- হে আল্লাহ! এ বছর ভালভাবে বৃষ্টি বর্ষণ করুন যেন ফসল ভাল হয় এবং ভাল সন্তান দান করুন ইত্যাদি। পক্ষান্তরে মু’মিনরা উভয় জগতের জন্য দু‘আ করত। তাই তাদের প্রশংসা করা হয়েছে। এ প্রার্থনার মধ্যে ইহজগত ও পরজগতের সমুদয় মঙ্গল একত্রিত করা হয়েছে এবং সকল অমঙ্গল হতে ক্ষমা চাওয়া হয়েছে। আনাস (রাঃ) বলেন: রাসূলুল্লাহ (সাল্লাল্লাহু ‘আলাইহি ওয়া সাল্লাম) <br />
<br />
(رَبَّنَآ اٰتِنَا فِي الدُّنْيَا حَسَنَةً وَّفِي الْاٰخِرَةِ حَسَنَةً وَّقِنَا عَذَابَ النَّارِ) <br />
<br />
দু‘আটি বেশি বেশি পড়তেন। (সহীহ বুখারী হা: ৪৫২২) এটাই হল মু’মিনদের বৈশিষ্ট্য। <br />
<br />
<b> আয়াত থেকে শিক্ষণীয় বিষয়: </b><br />
<br />
১. হজ্জের সব বিধি-বিধান পালনে সবাই সমান।<br />
২. মিনায় জামরাতে কঙ্কর নিক্ষেপের সময় বেশি পরিমাণে যিকির বা আল্লাহ তা‘আলার স্মরণ করা কর্তব্য।<br />
৩. মু’মিনগণ উভয় জগতের জন্যই দু‘আ করবে।<br />
<br />
৪. (رَبَّنَآ اٰتِنَا فِي الدُّنْيَا حَسَنَةً) <br />
<br />
এর ফযীলত জানলাম।<br />
</div></div></div></div><div class="panel panel-default"><div class="panel-heading" role="tab" id="heading_2_201_3"><h4 class="panel-title"><a role="button" data-toggle="collapse" data-parent="#accordion" href="#collapse_2_201_3" aria-expanded="true" aria-controls="collapse_2_201_3"><i class="more-less fa fa-plus"></i>আহসানুল বায়ান</a></h4></div><div id="collapse_2_201_3" class="panel-collapse collapse" role="tabpanel" aria-labelledby="heading_2_201_3"><div class="panel-body"><div class="tafseer_content"><p>পক্ষান্তরে তাদের মধ্যে (এমন কিছু লোক আছে) যারা বলে, ‘হে আমাদের প্রতিপালক! আমাদেরকে ইহকালে কল্যাণ দান কর [১] এবং পরকালেও কল্যাণ দান কর। আর আমাদেরকে দোযখ-যন্ত্রণা থেকে রক্ষা কর।’ <br /> <br />[১] অর্থাৎ, ভাল কাজ করার তাওফীক দান কর। অর্থাৎ, ঈমানদাররা দুনিয়াতেও দুনিয়া চায় না, বরং নেকীর কাজের তাওফীক কামনা করে। নবী করীম (সাঃ) খুব বেশী বেশী এই দু'আটি পড়তেন। তাওয়াফ করাকালীন অনেক লোকে প্রত্যেক চক্করে পৃথক পৃথক দু'আ পড়ে থাকে, যা মনগড়া দু'আ। এই দু'আগুলোর পরিবর্তে তাওয়াফের সময় রুকনে ইয়ামানী এবং হাজরে আসওয়াদের মধ্যবর্তী স্থানে 'রাববানা আ-তিনা ফিদ্দুনয়া হাসানাহ---' পড়া সুন্নত। <br /> <br /><em>(প্রকাশ থাকে যে, আলোচ্য আয়াতে 'ইহকালের কল্যাণ'-এর তাৎপর্যে একাধিক তফসীর বর্ণিত হয়েছে; যেমনঃ পুণ্যময়ী স্ত্রী, ইবাদত, ইলম ও ইবাদত, মাল-ধন, নিরাপত্তা, প্রশস্ত রুযী, নেয়ামত বা সম্পদ ইত্যাদি। সুতরাং এর অর্থ ব্যাপক রাখাই বাঞ্ছনীয়। পক্ষান্তরে পরকালের সাথে ইহকালের সুখ-শান্তি চাওয়াও দোষাবহ নয়। আসলে কিছু লোক কেবল ইহকালের সুখই কামনা করে; কিন্তু মুসলিম কামনা করে ইহ-পরকাল উভয়ের সুখ। -সম্পাদক)</em></p></div></div></div></div><div class="panel panel-default"><div class="panel-heading" role="tab" id="heading_2_201_4"><h4 class="panel-title"><a role="button" data-toggle="collapse" data-parent="#accordion" href="#collapse_2_201_4" aria-expanded="true" aria-controls="collapse_2_201_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_201_4" class="panel-collapse collapse" role="tabpanel" aria-labelledby="heading_2_201_4"><div class="panel-body"><div class="tafseer_content"><p>আর তাদের মধ্যে এমনও আছে, যারা বলে, হে আমাদের রব, আমাদেরকে দুনিয়াতে কল্যাণ দিন। আর আখিরাতেও কল্যাণ দিন এবং আমাদেরকে আগুনের আযাব থেকে রক্ষা করুন।</p></div></div></div></div><div class="panel panel-default"><div class="panel-heading" role="tab" id="heading_2_201_5"><h4 class="panel-title"><a role="button" data-toggle="collapse" data-parent="#accordion" href="#collapse_2_201_5" aria-expanded="true" aria-controls="collapse_2_201_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_201_5" class="panel-collapse collapse" role="tabpanel" aria-labelledby="heading_2_201_5"><div class="panel-body"><div class="tafseer_content"><p>আর তাদের মধ্যে কেউ কেউ বলে-হে পরওয়ারদেগার! আমাদিগকে দুনয়াতেও কল্যাণ দান কর এবং আখেরাতেও কল্যাণ দান কর এবং আমাদিগকে দোযখের আযাব থেকে রক্ষা কর।</p></div></div></div></div><div class="panel panel-default"><div class="panel-heading" role="tab" id="heading_2_201_6"><h4 class="panel-title"><a role="button" data-toggle="collapse" data-parent="#accordion" href="#collapse_2_201_6" aria-expanded="true" aria-controls="collapse_2_201_6"><i class="more-less fa fa-plus"></i>জহুরুল হক</a></h4></div><div id="collapse_2_201_6" class="panel-collapse collapse" role="tabpanel" aria-labelledby="heading_2_201_6"><div class="panel-body"><div class="tafseer_content"><p>আর তাদের মধ্যে এমনও আছে যে বলে -- ''আমাদের প্রভু! এই দুনিয়াতে আমাদের ভালো জিনিস অর্পণ করো, এবং আখেরাতেও ভালো জিনিস, আর আমাদের রক্ষা করো আগুনের শাস্তি থেকে।’’</p></div></div></div></div></div>