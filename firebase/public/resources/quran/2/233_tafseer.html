<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_233_0"><h4 class="panel-title"><a role="button" data-toggle="collapse" data-parent="#accordion" href="#collapse_2_233_0" aria-expanded="true" aria-controls="collapse_2_233_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_233_0" class="panel-collapse collapse" role="tabpanel" aria-labelledby="heading_2_233_0"><div class="panel-body"><div class="tafseer_content"><b> মাতৃদুগ্ধ পান করার সময় সীমা দুই বছর </b><br />
<br />
এখানে মহান আল্লাহ্‌ শিশুর জননীদেরকে লক্ষ্য করে বলেন যে, শিশুদের দুধ পান করানোর পূর্ণ সময় হচ্ছে দু’বছর। এরপরেও দুধ পান করলে তা ধর্তব্য নয় এবং এ সময় দু’টি শিশু একত্রে দুধ পান করলে তারা তাদের পরস্পরের দুধভাই বা দুধবোন হওয়া সাব্যস্ত হবে না। সুতরাং তাদের মধ্যে বিয়ে হারাম হবে না। অধিকাংশ ইমামের এটাই মাযহাব। জামি‘ তিরমিযীতে এ অধ্যায় রয়েছেঃ  بَابُ مَا جَاءَ أَنَّ الرَّضَاعَةَ لَا تُحَرِّمُ إِلَّا فِي الصِّغَرِ دُونَ الْحَوْلَيْنِ.<br />
‘যে দুধ পান দ্বারা বিয়ের নিষিদ্ধতা সাব্যস্ত হয় তা এ দু’বছরের পূর্বেই।’ (জামি‘তিরমিযী -৪/৩১৩) অতঃপর হাদীস আনা হয়েছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
لَا يُحَرِّمُ مِنَ الرِّضَاعِ إِلَّا مَا فَتَقَ الْأَمْعَاءَ فِي الثَّدْيِ، وَكَانَ قَبْلَ الْفِطَامِ.<br />
<br />
 ‘সেই দুধ পান দ্বারাই পরস্পরের বিয়ের নিষিদ্ধতা সাব্যস্ত হয়ে থাকে, যে দুগ্ধ পাকস্থলীকে পূর্ণ করে দেয় এবং দুধ ছাড়ার পূর্বে হয়।’ (হাদীস সহীহ। জামি‘তিরমিযী -৩/৪৫৮/১১৫২, সহীহ ইবনু হিব্বান-৪/১২৫০, ৬/২১৪/৪২১০, সুনান ইবনু মাজাহ-১/৬২৬/১৯৪৬) এ হাদীসটি হাসান সহীহ। অধিকাংশ জ্ঞানী, সাহাবীগণ প্রমুখের এর ওপরেই ‘আমল রয়েছে যে, দু’বছরের পূর্বে দুধ পানই বিয়ে হারাম করে থাকে। এরপরের সময়ের দুগ্ধ পান বিয়ে হারাম করে না। এ হাদীসের বর্ণনাকারী সহীহুল বুখারী ও সহীহ মুসলিমের শর্তের ওপর রয়েছে। হাদীসের মধ্যে فِىالثَّدْىِশব্দটির অর্থ হচ্ছে দুগ্ধ পানের সময় অর্থাৎ দু’বছরের পূর্বের সময়। যখন রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর শিশুপুত্র ইবরাহীম (আঃ) -এর মৃত্যু হয়েছিলো সে সময় তিনি বলেছিলেনঃ<br />
<br />
إِنَّ لَهُ مُرْضِعًا فِي الْجَنَّةِ.<br />
<br />
 ‘তার জন্য দুগ্ধ দানকারী জান্নাতে নির্দিষ্ট রয়েছে।’ (সহীহুল বুখারী-৩/২৮৮/১৩৮৩, ৬/৩৬৮/৩২৫৫, ১০/৫৯৩/৬১৯৫, উমদাতুত তাফসীর-১/১২৬, মুসনাদ আহমাদ -৪/২৮৪, ৩০০, ৩০২) দারাকুতনীর হাদীসে দু’বছরের পরে দুগ্ধপান ধার্তব্য না হওয়ার একটি হাদীস রয়েছে। (সুনান দারাকুতনী-৪/১০/১৭৪, সুনান বায়হাক্বী-৭/৪৬২, আলকামিল-৭/১০৩, নাসবুররায়াহ-৩/৪১৫) <br />
<br />
ইবনু ‘আব্বাস (রাঃ) বলেন যে, এই সময়ের পরে কিছুই নেই। (মুওয়াত্তা ইমাম মালিক-২/৬০২) সুনান আবূ দাঊদ আত-তায়ালিসির বর্ণনায় রয়েছে যে, দুধ ছুটে যাওয়ার পর দুধ পান কোন ধার্তব্য বিষয় নয় এবং সাবালক হওয়ার পর পিতৃহীনতার হুকুম প্রযোজ্য নয়। (মুসনাদ আবূ দাউদ আত-তায়ালিসী-২৪৩পৃষ্ঠা, হাদীস-১৭৬৭, সুনান বায়হাক্বী-৭/৩১৯, ৩২০, আলকামিল-২/৪৪৪) কুর’আন মাজীদে রয়েছেঃ فِصَالُهُفِيْعَامَيْنِ ‘দুধ ছাড়ার সময় হচ্ছে দু’বছর।’ (৩১ নং সূরাহ্ লুকমান, আয়াত নং ১৪) অন্য জায়গায় রয়েছেঃ حملهوَفِصَالُهُثَلَاثُوْنَشَهْرًا ‘তাকে বহন করা ও তার দুধ ছাড়ার সময় হচ্ছে ত্রিশ মাস।’ (৪৬ নংসূরাহ্ আহকাফ, আয়াত নং ১৫) দু’বছরের পরে দুগ্ধ পানের ধারা যে বিয়ের অবৈধতা সাব্যস্ত হয় না এটা হচ্ছে নিম্নলিখিত মনীষীদের উক্তিঃ ‘আলী (রাঃ) , ইবনু ‘আব্বাস (রাঃ) , ইবনু মাস‘ঊদ (রাঃ) , জাবির (রাঃ) , আবূ হুরায়রাহ্ (রাঃ) , ইবনু ‘উমার (রাঃ) , উম্মু সালামাহ্ (রাঃ) , সা‘ঈদ ইবনু মুসাইয়াব (রহঃ) , ‘আতা (রহঃ) এবং জামহূর ‘উলামা। ইমাম শাফি‘ঈ (রহঃ) , ইমাম আহমাদ  ইবনু হাম্বাল (রহঃ) , ইমাম ইসহাক (রহঃ) , ইমাম সাওরী, ইমাম আবূ ইউসুফ, ইমাম মুহাম্মাদ এবং ইমাম মালিক (রহঃ) -এরও অভিমত এটাই। তবে ইমাম মালিক (রহঃ) হতে অন্য একটি বর্ণনায় দু’ছর দু’মাস, কোন বর্ণনায় দু’বছর তিন মাসও বর্ণিত হয়েছে। ইমাম আ‘যম আবূ হানীফা (রহঃ) দুধ পানের সময় দু’বছর ছ’মাস বলেছেন। ইমাম যুফার (রহঃ) তিন মাস বলেছেন। ইমাম আওযা‘ঈ (রহঃ) হতে এটাও বর্ণিত হয়েছে যে, যদি কোন শিশু দু’বছরের পূর্বেই দুধ ছেড়ে দেয় অতঃপর সে যদি এর পরে অন্য স্ত্রী লোকের দুধ পান করে তবুও অবৈধতা সাব্যস্ত হবে না। কেননা এটা এখন খাদ্যের স্থলাভিষিক্ত হয়ে গেলো। <br />
<br />
<b> দু’বছর পরেও স্তন্য দান প্রসঙ্গ </b><br />
<br />
সহীহ মুসলিমে বর্ণিত আছে, ‘আয়িশাহ্ (রাঃ)  দু’বছরের পরেও, এমনকি বড় মানুষের দুধ পানকেও বিয়ে অবৈধকারী মনে করতেন। (সহীহ মুসলিম-২/২৬-২৮/১০৭৬, ১০৭৭, সুনান আবূ দাউদ-২/২২৩/২০৬১) ‘আতা (রহঃ) ও লায়িস (রহঃ) এরও উক্তি এটাই। ‘আয়িশাহ্ (রাঃ)  যেখানে কোন পুরুষ লোকের যাতায়াত দরকার মনে করতেন সেখানে নির্দেশ দিতেন যে, স্ত্রীলোকেরা যেন তাকে তাদের দুধ পান করিয়ে দেয়। নিম্নের হাদীসটি তিনি দলীল রূপে পেশ করেনঃ ‘আবূ হুযাইফা (রাঃ) -এর গোলাম সালিম (রাঃ) -কে রাসূলুল্লাহ (সাল্লাল্লাহু ‘আলাইহি ওয়া সাল্লাম) নির্দেশ দেন যে, সে যেন আবূ হুযাইফা (রাঃ) -এর স্ত্রীর দুগ্ধ পান করে নেয়। অথচ সে বয়স্ক লোক ছিলো এবং এই দুগ্ধ পানের কারণে সে বরাবরই আবূ হুযাইফা (রাঃ) -এর বাড়ীতে যাতায়াত করতো। (সহীহ মুসলিম-২/২৯-৩০/১০৭৭, সুনান নাসাঈ -৬/৪১৩/৩৩১৯, সুনান দারিমী-২/২১০/২২৫৭, মুসনাদ আহমাদ -৬/১৭৪, ২০১, ২২৮, সুনান আবু দাঊদ-২/৫৪৯, ৫৫০) কিন্তু রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর অন্যান্য সহধর্মিণীগণ এটা অস্বীকার করতেন এবং বলতেন যে, এটা সালিম (রাঃ) -এর জন্য খাস বা বিশিষ্ট ছিলো। প্রত্যেক ব্যক্তির জন্য এই নির্দেশ নয়। এটাই জামহূরের মাযহাব এবং উম্মুল মু’মিনীন ‘আয়িশাহ্ (রাঃ)  ছাড়া সমস্ত নবী সহধর্মিণীগণেরও একই অভিমত। তাদের দলীল ঐ হাদীসটি যা সহীহুল বুখারী ও সহীহ মুসলিমে রয়েছে। তা হচ্ছে এই যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
انظرْنَ مِنْ إِخْوَانِكُنَّ، فَإِنَّمَا الرَّضَاعَةُ مِنَ الْمَجَاعَةِ.<br />
<br />
 ‘তোমাদের ভাই কোনটি তা দেখে নাও। দুধ পান সাব্যস্ত সেই সময় হয় যখন দুধ ক্ষুধা নিবারণ করে।’ (সহীহুল বুখারী-৯/৫০/৫১০২, সহীহ মুসলিম-৩/১০৭৮/৩২, সুনান আবূ দাউদ-২/২২২/২০৫৮, সুনান নাসাঈ -৬/৪১১/৩৩১২, মুসনাদ আহমাদ -৬/৯৪, ১৭৪, ২১৪, সুনান দারিমী-২/২১০/২২৫৬) <br />
<br />
<b> অর্থের বিনিময়ে দুধ পান করানো </b><br />
<br />
অতঃপর ঘোষণা করা হচ্ছেঃ ﴿وَعَلَى الْمَوْلُوْدِ لَهٗ رِزْقُهُنَّ وَ كِسْوَتُهُنَّ بِالْمَعْرُوْفِ﴾ শিশুদের জননীগণের ভাত-কাপড়ের দায়িত্ব তাদের জনকদের ওপর রয়েছে। তারা তা শহরে প্রচলিত প্রথা হিসাবে আদায় করবে। কম বা বেশি না দিয়ে সাধ্যনুসারে তারা শিশুর জননীদের খরচ বহন করবে। যেমন মহান আল্লাহ্‌ বলেনঃ<br />
<br />
﴿ لِیُنْفِقْ ذُوْ سَعَةٍ مِّنْ سَعَتِه وَ مَنْ قُدِرَ عَلَیْهِ رِزْقُه فَلْیُنْفِقْ مِمَّاۤ اٰتٰىهُ اللّٰهُ لَا یُكَلِّفُ اللّٰهُ نَفْسًا اِلَّا مَاۤ اٰتٰىهَا سَیَجْعَلُ اللّٰهُ بَعْدَ عُسْرٍ یُّسْرًا﴾<br />
<br />
 ‘বিত্তবান নিজ সামর্থ্য অনুযায়ী ব্যয় করবে এবং যার জীবনোপকরণ সীমিত সে, মহান আল্লাহ্‌ যা তাকে দান করেছেন তা হতে ব্যয় করবে। মহান আল্লাহ্‌ যাকে যে সামর্থ্য দিয়েছেন তদপেক্ষা গুরুতর বোঝা তিনি তার ওপর চাপিয়ে দেননা। মহান আল্লাহ্‌ কষ্টের পর দিবেন স্বস্তি।’ (৬৫ নং সূরাহ্ তালাক, আয়াত নং ৭) যাহ্হাক (রহঃ) বলেনঃ ‘যখন কোন ব্যক্তি তার স্ত্রীকে তালাক দিবে এবং তার সাথে তার শিশুও থাকবে তখন ঐ শিশুকে দুগ্ধ পানের সময় পর্যন্ত শিশুর মায়ের থাকা খাওয়া এবং মান সম্মত পরিধেয় বস্ত্রের খরচ বহন করা তার স্বামীর ওপর ওয়াজিব। (তাফসীর তাবারী ৫/৩৯) <br />
<br />
<b> শিশুকে সংকটে নিপতিত না করা </b><br />
<br />
অতঃপর ইরশাদ হচ্ছে, মা যেন তার শিশুকে দুগ্ধ পান করাতে অস্বীকার করে শিশুর পিতাকে সংকটময় অবস্থায় নিক্ষেপ না করে, বরং শিশুকে যেন দুগ্ধ পান করাতে থাকে। কেননা এটা তার জীবন-যাপনের উপায়ও বটে। অতঃপর যখন শিশুর দুগ্ধের প্রয়োজন মিটে যাবে তখন তাকে পিতার নিকট ফিরিয়ে দিবে। কিন্তু তখনো যেন পিতার ক্ষতি করার ইচ্ছা না থাকে। অনরূপভাবে পিতাও যেন বলপূর্বক শিশুকে তার মায়ের নিকট হতে ছিনিয়ে না নেয়। কেননা এতে তার মায়ের কষ্ট হবে। উত্তরাধিকারীদেরও উচিত, তারা যেন শিশুর মায়ের খরচ কমিয়ে না দেয় এবং তারা যেন তার প্রাপ্যের রক্ষণাবেক্ষণ করে এবং তার ক্ষতি না করে। لَاتُضَآرَّوَالِدَةٌبِوَلدِهَا নিজ সন্তানের কারণে জননীকে ক্ষতিগ্রস্থ করা চলবেনা। এর অর্থ হলো শিশুর মাকে কষ্ট দেয়ার জন্য শিশুকে তার মায়ের কাছ থেকে নিয়ে নেয়া। মুজাহিদ (রহঃ) , কাতাদাহ (রহঃ) , যাহ্হাক (রহঃ) , যুহরী (রহঃ) , সুদ্দী (রহঃ) , সাওরী (রহঃ) , ইবনু যায়দ (রহঃ) এবং অন্যান্যরাও এ আয়াতের এটাই তাফসীর করেছেন। (তাফসীর তাবারী ৫/৪৯, ৫০) আবার এটাও বর্ণিত হয়েছেঃ<br />
<br />
وَعَلَىالْوَارِثِمِثْلُذَلِكَ শিশুর অভিভাবক অর্থাৎ পিতা যেন শিশুর মায়ের জন্যও ব্যয় করে, যেমনভাবে সে পূর্বে ব্যয় করতো এবং তার অধিকার থেকে বঞ্চিত না করে অথবা কষ্ট না দেয়। এই আয়াতাংশের ভিত্তিতে হানাফী ও হাম্বালী মাযহাবের লোকেরা দলীল গ্রহণ করেছেন যে, আত্মীয়দের মধ্যে একে অপরের খরচ বহন করা ওয়াজিব। এটাই অধিকাংশ তাফসীরকারকদেরও মতামত। সামুরাহ্ (রাঃ)  থেকে একটি মারফূ‘ হাদীস বর্ণিত হয়েছে যেঃ  من ملك ذا رحم محرم عُتِق عليه.<br />
‘যে ব্যক্তি তার মুহরিম আত্মীয়ের মালিক হয়ে যাবে সেই আত্মীয়টি মুক্ত হয়ে যাবে।’ (হাদীসটি সহীহ। সুনান আবূ দাউদ-৪/২৬/৩৯৪৯, জামি‘তিরমিযী -৩/৬৪৬/১৩৬৫, সুনান ইবনু মাজাহ-২/৮৪৩/২৫২৪, মুসনাদ আহমাদ -৫/১৮) এখানে উল্লেখ করা যেতে পারে যে, ইবনু জারীর (রহঃ) , তার তাফসীরে এ বিষয়ে বিশদ আলোচনা করেছেন। তাতে তিনি আরো উল্লেখ করেছেন যে, দুই বছর পার হওয়ার পরেও শিশুকে তার মায়ের দুধ পান করানোর ফলে শিশুর শারীরিক কিংবা মানসিক ক্ষতি হতে পারে। সুফইয়ান সাওরী (রহঃ) বর্ণনা করেছেন যে, ‘আলকামাহ (রহঃ) এক মহিলাকে তার শিশুকে দুই বছর বয়স হওয়ার পর আর বুকের দুধ পান না করানোর জন্য বলেন। (তাফসীর তাবারী -৫/৩৬) <br />
<br />
<b> দু’বছর পার হওয়ার আগেই দুগ্ধ দান বন্ধ করা প্রসঙ্গ </b><br />
<br />
অতঃপর বলা হচ্ছেঃ ﴿ فَاِنْ اَرَادَا فِصَالًا عَنْ تَرَاضٍ مِّنْهُمَا وَ تَشَاوُرٍ فَلَا جُنَاحَ عَلَیْهِمَا﴾ উভয়ের সম্মতি ও পরামর্শক্রমে যদি দু’বছরের পূর্বেই দুধ ছাড়িয়ে দেয়া হয় তাহলে তাদের কোন পাপ নেই। তবে যদি এতে কোন একজন অসম্মত থাকে তাহলে এই কাজ ঠিক হবে না। কেননা এতে শিশুর ক্ষতির সম্ভাবনা রয়েছে। এটা মহান আল্লাহ্‌ কর্তৃক স্বীয় বান্দাদের প্রতি পরম করুণা যে, তিনি বাবা-মাকে এমন কাজ হতে বিরত রাখলেন যা শিশুর ধ্বংসের কারণ এবং তাদেরকে এমন কাজ করার নির্দেশ দিলেন যাতে একদিকে শিশুকে রক্ষা করার ব্যবস্থা করা হলো, অপরদিকে বাবা-মায়ের পক্ষেও তা হিতকর হলো। সূরাহ্ আত্ তালাকে রয়েছেঃ<br />
<br />
﴿ فَاِنْ اَرْضَعْنَ لَكُمْ فَاٰتُوْهُنَّ اُجُوْرَهُنَّ١ۚ وَ اْتَمِرُوْا بَیْنَكُمْ بِمَعْرُوْفٍ١ۚ وَ اِنْ تَعَاسَرْتُمْ فَسَتُرْضِعُ لَهٗۤ اُخْرٰى﴾<br />
<br />
 ‘যদি তারা তোমাদের সন্তানদেরকে স্তন্য দান করে তাহলে তাদেরকে পারিশ্রমিক দিবে এবং সন্তানের কল্যাণ সম্পর্কে তোমরা সঙ্গতভাবে নিজেদের মধ্যে পরামর্শ করবে; তোমরা যদি নিজ নিজ দাবীতে অনমনীয় হও তাহলে অন্য নারী তার পক্ষে স্তন্য দান করবে। (৬৫নং সূরাহ্ তালাক, আয়াত নং৬) <br />
এখানেও বলা হচ্ছেঃ<br />
<br />
﴿ وَ اِنْ اَرَدْتُّمْ اَنْ تَسْتَرْضِعُوْۤا اَوْلَادَكُمْ فَلَا جُنَاحَ عَلَیْكُمْ اِذَا سَلَّمْتُمْ مَّاۤ اٰتَیْتُمْ بِالْمَعْرُوْفِ﴾<br />
<br />
যদি জনক-জননী পরস্পর সম্মত হয়ে কোন ওযরবশতঃ অন্য কারো দ্বারা দুধ পান করাতে আরম্ভ করে এবং পূর্বের পারিশ্রমিক পূর্ণভাবে জননীকে প্রদান করে তাহলেও উভয়ের কোন পাপ নেই। তখন অন্য কোন ধাত্রীর সাথে পারিশ্রমিকের চুক্তি করে দুধপান করিয়ে নিবে। ﴿وَاتَّقُوااللّٰهَوَاعْلَمُوْۤااَنَّاللّٰهَبِمَاتَعْمَلُوْنَبَصِیْرٌ﴾ তোমরা প্রতিটি কাজে মহান আল্লাহ্‌কে ভয় করে চলো এবং জেনে রেখো যে, তোমাদের কথা ও কাজ মহান আল্লাহ্‌ ভালোভাবেই জানেন। <br />
</div></div></div></div><div class="panel panel-default"><div class="panel-heading" role="tab" id="heading_2_233_1"><h4 class="panel-title"><a role="button" data-toggle="collapse" data-parent="#accordion" href="#collapse_2_233_1" aria-expanded="true" aria-controls="collapse_2_233_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_233_1" class="panel-collapse collapse" role="tabpanel" aria-labelledby="heading_2_233_1"><div class="panel-body"><div class="tafseer_content"><p>আর জননীগণ তাদের সস্তানদেরকে পূর্ণ দু’বছর স্তন্য পান করাবে [১], এটা সে ব্যক্তির জন্য, যে স্তন্যপান কাল পূর্ণ করতে চায়। পিতার কর্তব্য যথাবিধি তাদের (মাতাদের) ভরণ-পোষণ করা [২]। কাউকেও তার সাধ্যাতীত কাজের ভার দেয়া হয় না। কোন মাতাকে তার সন্তানের জন্য [৩] এবং যার সন্তান (পিতা) তাকেও তার সন্তানের জন্য ক্ষতিগ্রস্ত করা যাবে না। আর উত্তরাধিকারীরও অনুরূপ কর্তব্য। কিন্তু যদি তারা পরস্পরের সম্মতি ও পরামর্শক্রমে স্তন্যপান বন্ধ রাখতে চায়, তবে তাদের কারো কোন অপরাধ নেই। আর যদি তোমরা (কোন ধাত্রী দ্বারা) তোমাদের সন্তানদেরকে স্তন্য পান করাতে চাও, তাহলে যদি তোমরা প্রচলিত বিধি মোতাবেক বিনিময় দিয়ে দাও তবে তোমাদের কোন পাপ নেই। আর আল্লাহ্‌র তাকওয়া অবলম্বন কর এবং জেনে রাখ, তোমরা যা কর নিশ্চয় আল্লাহ্‌ তা প্রত্যক্ষকারী। <br /> <br />[১] এ আয়াতে স্তন্যদান সম্পর্কিত নির্দেশাবলী বর্ণিত হয়েছে। এর পূর্ববতী ও পরবর্তী আয়াতে তালাক সংক্রান্ত আদেশাবলীর আলোচনা হয়েছে। এরই মধ্যে শিশুকে স্তন্যদানসংক্রান্ত আলোচনা এজন্য করা হয়েছে যে, সাধারণতঃ তালাকের পরে শিশুর লালন-পালন ও স্তন্যদান নিয়ে বিবাদের সৃষ্টি হয়। কাজেই এ আয়াতে এমন ন্যায় সঙ্গত নিয়ম বাতলে দেয়া হয়েছে যা স্ত্রী-পুরুষ উভয়ের জন্যই সহজ ও যুক্তিসঙ্গত। বিয়ে বহাল থাকাকালে স্তন্যদান ও দুধ ছাড়ানোর বিষয় উপস্থিত হোক অথবা তালাক দেয়ার পর, উভয় অবস্থাতেই এমন এক ব্যবস্থা বাতলে দেয়া হয়েছে, যাতে কোন ঝগড়া-বিবাদ বা কোন পক্ষের উপরই অন্যায় ও যুলুম হওয়ার পথ না থাকে। আয়াতের প্রথম বাক্যে এরশাদ হয়েছেঃ “মাতাগণ নিজেদের বাচ্চাদেরকে পূর্ণ দু’বছর স্তন্যদান করাবে&#34;। এখানে এটা স্থির হয়েছে যে, স্তন্যদানের পূর্ণ সময় দু’বছর। যদি কোন যুক্তিসঙ্গত কারণে বন্ধ করার প্রয়োজন না হয়, তবে তা বাচ্চার অধিকার। এতে একথাও বোঝা যাচ্ছে যে, এ দু’বছরের পর শিশুকে আর মাতৃস্তন্যের দুধ পান করানো চলবে না। <br /> <br />[২] এ আয়াতের দ্বারা এ কথাও বোঝা যাচ্ছে যে, শিশুকে স্তন্যদান করা মাতার দায়িত্ব, আর মাতার ভরণ-পোষণ ও জীবনধারণের অন্যান্য যাবতীয় খরচ বহন করা পিতার দায়িত্ব। এ দায়িত্ব ততক্ষণ পর্যন্ত বলবৎ থাকে যতক্ষণ পর্যন্ত শিশুর মাতা স্বামীর বিবাহ বন্ধনে আবদ্ধ বা তালাক পরবর্তী ইদ্দতের মধ্যে থাকে। তালাক ও ইদ্দত অতিক্রান্ত হয়ে গেলে স্ত্রী হিসেবে ভরণ-পোষণের দায়িত্ব শেষ হয়ে যায় সত্য, কিন্তু শিশুকে স্তন্যদানের পরিবর্তে মাতাকে পারিশ্রমিক দিতে হবে। [কুরতুবী] <br /> <br />[৩] এতে বোঝা যায় যে, মা যদি কোন অসুবিধার কারণে শিশুকে স্তন্যদান করতে অস্বীকার করে, তবে শিশুর পিতা তাকে এ ব্যাপারে বাধ্য করতে পারবে না। অবশ্য শিশু যদি অন্য কোন স্ত্রীলোকের বা কোন জীবের দুধ পান না করে, তবে মাতাকে বাধ্য করা চলে। <br /></p></div></div></div></div><div class="panel panel-default"><div class="panel-heading" role="tab" id="heading_2_233_2"><h4 class="panel-title"><a role="button" data-toggle="collapse" data-parent="#accordion" href="#collapse_2_233_2" aria-expanded="true" aria-controls="collapse_2_233_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_233_2" class="panel-collapse collapse" role="tabpanel" aria-labelledby="heading_2_233_2"><div class="panel-body"><div class="tafseer_content"><b> ২৩৩ নং আয়াতের তাফসীর: </b><br />
<br />
তালাকের বিধি-বিধান আলোচনার সাথে সাথে আল্লাহ তা‘আলা শিশুদের দুধপানের বিষয়ে আলোচনা নিয়ে এসেছেন। কারণ অনেক সময় গর্ভবতী মহিলাকে তালাক দেয়া হয়। গর্ভবর্তী মহিলা তালাক প্রাপ্তা হলে প্রসবের পর বাচ্চার দায়-দায়িত্ব ও দুধপানের বিধান কী হবে, এখানে সে সম্পর্কে আলোচনা স্থান পেয়েছে।<br />
<br />
দুধ পান করার সর্বোচ্চ সময়সীমা দু’বছর। এর কম পান করালেও চলবে। তবে তালাকপ্রাপ্তা মহিলা যতদিন দুধ পান করাবে ততদিন বাচ্চার পিতা ভালভাবে মহিলার ভরণপোষণের দায়িত্ব নেবে।<br />
<br />
আল্লাহ তা‘আলা বলেন: <br />
<br />
(لِیُنْفِقْ ذُوْ سَعَةٍ مِّنْ سَعَتِھ۪ﺚ وَمَنْ قُدِرَ عَلَیْھِ رِزْقُھ۫ فَلْیُنْفِقْ مِمَّآ اٰتٰٿھُ اللہُﺚ لَا یُکَلِّفُ اللہُ نَفْسًا اِلَّا مَآ اٰتٰٿھَاﺚ سَیَجْعَلُ اللہُ بَعْدَ عُسْرٍ یُّسْرًا)ا <br />
<br />
“সামর্থ্যবান নিজ সামর্থ্য অনুযায়ী ব্যয় করবে এবং যার জীবনোপকরণ সীমিত সে আল্লাহ যা দান করেছেন তা হতে ব্যয় করবে। আল্লাহ যাকে যে সামর্থ্য দিয়েছেন তদপেক্ষা অতিরিক্ত বোঝা তিনি তার ওপর চাপান না। আল্লাহ কষ্টের পর সহজ করে দেবেন।” (সূরা তালাক ৬৫:৭)<br />
<br />
 (وَلَا مَوْلُوْدٌ لَّھ۫) <br />
<br />
‘মাউলূদ লাহু’বলতে বাচ্চার পিতাকে বুঝানো হয়েছে।<br />
<br />
অতঃপর বলা হচ্ছে- পিতা-মাতা কাউকে সন্তানের জন্য ক্ষতিগ্রস্ত করা যাবে না। অর্থাৎ মাতাকে ক্ষতিগ্রস্ত করা বা কষ্ট দেয়া। যেমন মা শিশুকে নিজের কাছে রাখতে চায় কিন্তু মায়ের মমতার কোন পরওয়া না করে শিশুকে জোর করে তার কাছ থেকে কেড়ে নেয়া অথবা তার কোন ব্যয়ভার বহন না করে তাকে দুধ পান করাতে বাধ্য করা। আর পিতাকে ক্ষতিগ্রস্ত করা বা কষ্ট দেয়া যেমন মা দুধ পান করাতে অস্বীকার করা কিংবা (শিশুর পিতার) কাছ থেকে সাধ্যের বাইরে খরচ চাওয়া।<br />
<br />
যদি শিশুর পিতা মারা যায় তাহলে মায়ের অধিকার সঠিকভাবে আদায় করবে যাতে মায়ের কোন কষ্ট না হয় এবং শিশুর লালন-পালনেও যেন কোন ব্যাঘাত না ঘটে।<br />
<br />
আর যদি শিশুর মাকে বাদ দিয়ে অন্য কোন মহিলা দ্বারা দুধ পান করানোর প্রয়োজন হয় তাহলে শরীয়তের অনুমতি রয়েছে। তবে শর্ত হল, মহিলাকে যথাযথ পারিশ্রমিক প্রদান করতে হবে।<br />
<br />
<b> আয়াত থেকে শিক্ষণীয় বিষয়: </b><br />
<br />
১. শিশুকে মায়ের দুধ পান করানো আবশ্যক।<br />
২. দুধ পান করানোর সর্বোচ্চ সময় অবগত হলাম।<br />
৩. দুধ পান করার ফলে পারিশ্রমিক গ্রহণ জায়েয।<br />
৪. তালাকপ্রাপ্তা মহিলা দুধ পান করালে তার ব্যয়ভার গ্রহণ করা শিশুর পিতার ওপর ওয়াজিব।<br />
৫. দু’বছর পর দুধ পান করলে হারাম সাব্যস্ত হবে না।<br />
</div></div></div></div><div class="panel panel-default"><div class="panel-heading" role="tab" id="heading_2_233_3"><h4 class="panel-title"><a role="button" data-toggle="collapse" data-parent="#accordion" href="#collapse_2_233_3" aria-expanded="true" aria-controls="collapse_2_233_3"><i class="more-less fa fa-plus"></i>আহসানুল বায়ান</a></h4></div><div id="collapse_2_233_3" class="panel-collapse collapse" role="tabpanel" aria-labelledby="heading_2_233_3"><div class="panel-body"><div class="tafseer_content"><p>জননীগণ তাদের সন্তানদেরকে পূর্ণ দু’ বছর দুধ পান করাবে; যদি কেউ দুধ পান করার সময় পূর্ণ করতে চায়।[১] পিতার কর্তব্য যথাবিধি তাদের ভরণ-পোষণ করা।[২] কাউকে তার সাধ্যাতীত কার্যভার দেওয়া হয় না। কোন মাতাকে তার সন্তানের জন্য এবং কোন পিতাকে তার সন্তানের জন্য ক্ষতিগ্রস্ত করা হবে না।[৩] আর (পিতা মারা গেলে) উত্তরাধিকারীর বিধানও অনুরূপ।[৪] পক্ষান্তরে যদি পিতা-মাতা পরস্পর সম্মতি ও পরামর্শক্রমে দু’ বছরের মধ্যেই (শিশুর) দুধপান ছাড়াতে চায়, তবে তাদের কোন দোষ হবে না। আর যদি তোমরা তোমাদের সন্তানদের কোন ধাত্রীর দুধ পান করাতে চাও, তাতেও তোমাদের কোন দোষ হবে না; যদি তোমরা তাদের নির্ধারিত প্রদেয় বিধিমত অর্পণ কর।[৫] আল্লাহকে ভয় কর এবং জেনে রাখ, তোমরা যা কর আল্লাহ তার দ্রষ্টা। <br /> <br />[১] এই আয়াতে দুধপানের মাসআলা বর্ণিত হয়েছে। এখানে প্রথম যে কথাটি বলা হয়েছে তা হল, যে ব্যক্তি দুধপানের নির্ধারিত সময় পুরা করতে চায়, সে পূর্ণ দু'বছর দুধ পান করাবে। এই শব্দগুলো থেকে এ কথাও ফুটে উঠে যে, দু'বছরের কমও দুধ পান করাতে পারে। আর দ্বিতীয় যে কথাটি জানা যায় তা হল, দুধপানের সর্বাধিক সময়সীমা হল, দু'বছর। মহানবী (সাঃ) বলেন, &#34;সেই দুধপানই হারাম সাব্যস্ত করে, যা বুক থেকে বের হয়ে (খাদ্যের মত) নাড়িভুঁড়ি বিদীর্ণ করে এবং যা দুধ ছাড়ানোর সময়ের পূর্বে হয়।&#34; <em>(তিরমিযী ১১৫২নং, দুধপান অধ্যায়, পরিচ্ছেদঃ শিশু অবস্থায় দু' বছরের ভিতরে ছাড়া দুধপান বিবাহ হারাম সাব্যস্ত করে না)</em> কাজেই দুধপানের নির্দিষ্ট সময়ের মধ্যে কোন শিশু যদি কোন মহিলার ঐভাবে দুধ পান করে নেয়, যেভাবে পান করলে দুধপান সাব্যস্ত হয়, তাহলে তাদের মধ্যে দুধপানের সম্পর্ক স্থাপিত হয়ে যাবে এবং দুধ ভাই-বোনদের মধ্যে আপোসের বিবাহ ঐরূপ হারাম হয়ে যাবে, যেরূপ রক্তের সম্পর্কের ভাই-বোনদের সাথে হারাম। মহানবী (সাঃ) বলেছেন, &#34;দুধপানেও তা হারাম হয়, যা রক্তের সম্পর্কের কারণে হারাম হয়।&#34; <em>(বুখারী ২৬৪৫নং)</em> <br /> <br />[২] مَوْلُودٌ لَه বলতে পিতাকে বুঝানো হয়েছে। তালাক হয়ে যাওয়ার পর দুধের শিশু ও তার মায়ের দেখা-শোনার ব্যাপারটা আমাদের সমাজে বড় সমস্যা হয়ে দাঁড়িয়েছে। আর এর কারণ হল, শরীয়ত থেকে বিমুখতা। আল্লাহর নির্দেশ অনুযায়ী স্বামী যদি তার সাধ্যমত তালাকপ্রাপ্তা মহিলার খাওয়া-পরার দায়িত্ব গ্রহণ করে যেভাবে এই আয়াতে বলা হচ্ছে, তাহলে অতি সহজেই সেই সমস্যার সমাধান হয়ে যায়। <br /> <br />[৩] মাতাকে ক্ষতিগ্রস্ত করা বা কষ্ট দেওয়া যেমন, মা শিশুকে নিজের কাছে রাখতে চায়, কিন্তু মায়ের মমতার কোন পরোয়া না করে শিশুকে জোর করে তার কাছ থেকে কেড়ে নেওয়া অথবা তার কোন ব্যয়ভার বহন না করে তাকে দুধ পান করাতে বাধ্য করা। আর পিতাকে ক্ষতিগ্রস্ত করা বা কষ্ট দেওয়া যেমন, মায়ের দুধ পান করাতে অস্বীকার করা কিংবা তার (শিশুর পিতার) কাছ থেকে তার সাধ্যের বাইরে খরচ কামনা করা। <br /> <br />[৪] (শিশুর) পিতার মৃত্যু হয়ে গেলে তার উত্তরাধিকারীরা এই দায়িত্ব গ্রহণ করে মায়ের অধিকার সঠিকভাবে আদায় করবে, যাতে না মায়ের কোন কষ্ট হয়, আর না শিশুর লালন-পালনে কোন ব্যাঘাত ঘটে। <br /> <br />[৫] শিশুর মা ব্যতীত অন্য মহিলা দিয়েও দুধ পান করানোর অনুমতি আছে। তবে শর্ত হল, প্রচলিত নিয়মানুযায়ী এই মহিলারও পারিশ্রমিক আদায় করে দিতে হবে।</p></div></div></div></div><div class="panel panel-default"><div class="panel-heading" role="tab" id="heading_2_233_4"><h4 class="panel-title"><a role="button" data-toggle="collapse" data-parent="#accordion" href="#collapse_2_233_4" aria-expanded="true" aria-controls="collapse_2_233_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_233_4" class="panel-collapse collapse" role="tabpanel" aria-labelledby="heading_2_233_4"><div class="panel-body"><div class="tafseer_content"><p>আর মায়েরা তাদের সন্তানদেরকে পূর্ণ দু’বছর দুধ পান করাবে, (এটা) তার জন্য যে দুধ পান করাবার সময় পূর্ণ করতে চায়। আর পিতার উপর কর্তব্য, বিধি মোতাবেক মাদেরকে খাবার ও পোশাক প্রদান করা। সাধ্যের অতিরিক্ত কোন ব্যক্তিকে দায়িত্ব প্রদান করা হয় না। কষ্ট দেয়া যাবে না কোন মাকে তার সন্তানের জন্য, কিংবা কোন বাবাকে তার সন্তানের জন্য। আর ওয়ারিশের উপর রয়েছে অনুরূপ দায়িত্ব। অতঃপর তারা যদি পরস্পর সম্মতি ও পরামর্শের মাধ্যমে দুধ ছাড়াতে চায়, তাহলে তাদের কোন পাপ হবে না। আর যদি তোমরা তোমাদের সন্তানদেরকে অন্য কারো থেকে দুধ পান করাতে চাও, তাহলেও তোমাদের উপর কোন পাপ নেই, যদি তোমরা বিধি মোতাবেক তাদেরকে যা দেবার তা দিয়ে দাও। আর তোমরা আল্লাহকে ভয় কর এবং জেনে রাখ, নিশ্চয় আল্লাহ তোমরা যা কর, সে সম্পর্কে সম্যক দ্রষ্টা।</p></div></div></div></div><div class="panel panel-default"><div class="panel-heading" role="tab" id="heading_2_233_5"><h4 class="panel-title"><a role="button" data-toggle="collapse" data-parent="#accordion" href="#collapse_2_233_5" aria-expanded="true" aria-controls="collapse_2_233_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_233_5" class="panel-collapse collapse" role="tabpanel" aria-labelledby="heading_2_233_5"><div class="panel-body"><div class="tafseer_content"><p>আর সন্তানবতী নারীরা তাদের সন্তানদেরকে পূর্ন দু’বছর দুধ খাওয়াবে, যদি দুধ খাওয়াবার পূর্ণ মেয়াদ সমাপ্ত করতে চায়। আর সন্তানের অধিকারী অর্থাৎ, পিতার উপর হলো সে সমস্ত নারীর খোর-পোষের দায়িত্ব প্রচলিত নিয়ম অনুযায়ী। কাউকে তার সামর্থাতিরিক্ত চাপের সম্মুখীন করা হয় না। আর মাকে তার সন্তানের জন্য ক্ষতিগ্রস্ত করা যাবে না। এবং যার সন্তান তাকেও তার সন্তানের কারণে ক্ষতির সম্মুখীন করা যাবে না। আর ওয়ারিসদের উপরও দায়িত্ব এই। তারপর যদি পিতা-মাতা ইচ্ছা করে, তাহলে দু’বছরের ভিতরেই নিজেদের পারস্পরিক পরামর্শক্রমে দুধ ছাড়িয়ে দিতে পারে, তাতে তাদের কোন পাপ নেই, আর যদি তোমরা কোন ধাত্রীর দ্বারা নিজের সন্তানদেরকে দুধ খাওয়াতে চাও, তাহলে যদি তোমরা সাব্যস্তকৃত প্রচলিত বিনিময় দিয়ে দাও তাতেও কোন পাপ নেই। আর আল্লাহকে ভয় কর এবং জেনে রেখো যে, আল্লাহ তোমাদের যাবতীয় কাজ অত্যন্ত ভাল করেই দেখেন।</p></div></div></div></div><div class="panel panel-default"><div class="panel-heading" role="tab" id="heading_2_233_6"><h4 class="panel-title"><a role="button" data-toggle="collapse" data-parent="#accordion" href="#collapse_2_233_6" aria-expanded="true" aria-controls="collapse_2_233_6"><i class="more-less fa fa-plus"></i>জহুরুল হক</a></h4></div><div id="collapse_2_233_6" class="panel-collapse collapse" role="tabpanel" aria-labelledby="heading_2_233_6"><div class="panel-body"><div class="tafseer_content"><p>আর মায়েরা নিজ সন্তানদের পুরো দু’বছর স্তন্য খেতে দেবে, -- যে চায় স্তন্যদান পুরো করতে। তার পিতার উপরে দায়িত্ব তাদের খাওয়ানো ও পরানো ন্যায়সঙ্গতরূপে। কোনো লোকেরই উচিত নয় এমন দায়িত্ব আরোপ করা যা তার ক্ষমতার অতিরিক্ত। মাতাকেও যেন সন্তানের জন্য ক্ষতিগ্রস্ত হতে না হয়, আর যার রসে সন্তান জন্মেছে তাকেও যেন নিজের সন্তানের দরুন, আর উত্তরাধিকারীর উপরে দায়িত্ব তার অনুরূপ করা। কিন্তু যদি দুজনেই ইচ্ছা করে মাই ছাড়াতে, উভয়ের মধ্যে সম্মতিক্রমে এবং পরামর্শক্রমে, তবে তাদের কোনো অপরাধ হবে না। আর যদি তোমরা চাও তোমাদের সন্তানদের জন্য ধাইমা নিযুক্ত করতে, তাতেও তোমাদের কোনো অপরাধ হবে না যে পর্যন্ত তোমরা রাজী থাকো যা তোমরা পুরোদস্তুর প্রদান করবে। আর আল্লাহ্‌কে ভয়ভক্তি করবে, আর জেনে রেখো -- নিঃসন্দেহ তোমরা যা করো আল্লাহ্ তার দর্শক।</p></div></div></div></div></div>