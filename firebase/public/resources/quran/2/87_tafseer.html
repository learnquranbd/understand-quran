<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_87_0"><h4 class="panel-title"><a role="button" data-toggle="collapse" data-parent="#accordion" href="#collapse_2_87_0" aria-expanded="true" aria-controls="collapse_2_87_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_87_0" class="panel-collapse collapse" role="tabpanel" aria-labelledby="heading_2_87_0"><div class="panel-body"><div class="tafseer_content"><b> বানী ইসরাঈলের অবাধ্যতা এবং নবীদের হত্যা করা </b><br />
<br />
অত্র আয়াতের মাধ্যমে মহান আল্লাহ বানী ইসরাঈলের অবাধ্যতা, অহঙ্কার এবং প্রবৃত্তি পূজার বর্ণনা দিচ্ছেন। অতঃপর মহান আল্লাহ উল্লেখ করেন যে, তিনি মূসা (আঃ)-কে তাওরাত দিয়েছিলেন। তারা তাওরাতের পরিবর্তন সাধন ও পরিবর্ধন করলো। তাঁর আদেশ-নিষেধের বিপরীত কর্ম করলো। মূসা (আঃ) এর পরে তাঁর শারী‘আত নিয়ে অন্য যে সব নবী (সাল্লাল্লাহু ‘আলাইহি ওয়া সাল্লাম) এলেন যারা তাঁর শারী‘আত মুতাবিক বিচার ফায়সালা করতো। তাঁদের তারা বিরোধিতা করলো। আল্লাহ সুবহানাহু ওয়া তা‘আলা বলেনঃ<br />
<br />
﴿اِنَّاۤ اَنْزَلْنَا التَّوْرٰىةَ فِیْهَا هُدًى وَّ نُوْرٌ١ۚ یَحْكُمُ بِهَا النَّبِیُّوْنَ الَّذِیْنَ اَسْلَمُوْا لِلَّذِیْنَ هَادُوْا وَالرَّبّٰنِیُّوْنَ وَ الْاَحْبَارُ بِمَا اسْتُحْفِظُوْا مِنْ كِتٰبِ اللّٰهِ وَ كَانُوْا عَلَیْهِ شُهَدَآءَ﴾<br />
<br />
‘আমি তাওরাত নাযিল করেছিলাম, যাতে হিদায়াত ছিলো এবং আনুষ্ঠানিক বিধানাবলীর আলো ছিলো, মহান আল্লাহ্‌র অনুগত নবীগণ তদনুযায়ী ইয়াহুদীদেরকে আদেশ করতো আর আল্লাহওয়ালাগণ এবং ‘আলিমগণও। কারণ এই যে, তাদেরকে এই কিতাবুল্লাহর সংরক্ষণের আদেশ দেয়া হয়েছিলো। (৫ নং সূরা মায়িদাহ, আয়াত নং ৪৪) সুদ্দী (রহঃ) বলেন, আবূ মালিক (রহঃ) বলেছেন যে, قَفَّيْنَا ‘কাফফাইনা’ শব্দের অর্থ হলো সাফল্য লাভ। (তাফসীর ইবনে আবি হাতিম ১/২৬৮) অন্যান্যরা বলেছেন ‘অনুসরণ।’ উভয় অর্থই যথার্থ বা যুক্তিগ্রাহ্য। যেমন মহান আল্লাহ বলেনঃ ﴿ثُمَّ اَرْسَلْنَا رُسُلَنَا تَتْرَا﴾<br />
<br />
অতঃপর আমি একের পর এক আমার রাসূলগণকে প্রেরণ করেছি। (২৩ নং সূরা মু’মিনূন, আয়াত নং ৪৪)<br />
<br />
মোট কথা, ক্রমান্বয়ে নবীগণ বানী ইসরাঈলের মধ্যে আসতে থাকেন এবং ‘ঈসা (আঃ) পর্যন্ত গিয়ে শেষ হয়ে যায়। ‘ঈসা (আঃ)-কে ইঞ্জিল প্রদান করা হয়। এর মধ্যে কতোগুলো নির্দেশ তাওরাতের বিপরীতও ছিলো। এ জন্যই তাঁকে নতুন নতুন মু‘জিযাহও দেয়া হয়েছে। যেমন মহান আল্লাহ্‌র হুকুমে মৃতকে জীবিত করা, মাটি দ্বারা পাখি তৈরী করে তার মধ্যে ফুঁ দিয়ে মহান আল্লাহ্‌র হুকুমে তাকে উড়িয়ে দেয়া। মহান আল্লাহ্‌র হুকুমে কুষ্ঠ রোগীকে ভালো করে দেয়া। তাঁর হুকুমে কতোগুলি ভবিষ্যতের সংবাদ প্রদান করা ইত্যাদি।  (তাফসীর ইবনে আবি হাতিম ১/২৬৮)<br />
<br />
অতঃপর মহান আল্লাহ ‘ঈসা (আঃ)-কে সহায়তার জন্য ‘রূহুল কুদুস’ অর্থাৎ জিবরাঈল (আঃ)-কে নিযুক্ত করেন। অথচ বানী ইসরাঈলরা তার প্রতি বেশি বিরুদ্ধাচরণ ও অবজ্ঞা প্রদর্শন করেছে এবং তাওরাতে যে ‘ঈসা (আঃ) সম্পর্কে উল্লেখ করা হয়েছে তা অস্বীকার করেছে। কুর’আনে বর্ণিত হয়েছেঃ ﴿وَلِاُحِلَّ لَكُمْ بَعْضَ الَّذِیْ حُرِّمَ عَلَیْكُمْ وَ جِئْتُكُمْ بِاٰیَةٍ مِّنْ رَّبِّكُمْ١۫ فَاتَّقُوا اللّٰهَ وَاَطِیْعُوْنِ﴾<br />
<br />
‘আমি এসেছি তোমাদের জন্য যা অবৈধ হয়েছে তার কতিপয় তোমাদের জন্য বৈধ করতে, আর তোমাদের রবের নিকট হতে তোমাদের জন্য নিদর্শন নিয়ে।’ (৩ নং সূরা আল ‘ইমরান, আয়াত নং ৫০)<br />
<br />
অথচ বানী ইসরাঈলরা বিভিন্ন নবীর (আঃ) সাথে অসদাচরণ ও দুর্ব্যবহার করেছে, তাদেরকে অস্বীকার করেছে এবং কেউ কাউকে হত্যা করেছে। এসব কিছুই ঘটেছিলো এ জন্য যে বানী ইসরাঈলরা যা আশা করতো অথবা বিশ্বাস করতো তার বিপরীত কথাই নবীগণের দা‘ওয়াতের বিষয় ছিলো। তাওরাতের যে সমস্ত বিষয় বানী ইসরাঈলরা পরিবর্তন করেছিলো ঐ সমস্ত বিষয় নবীগণ পুর্নবহাল করতে চাইলে তা তাদের জন্য কঠিন হয়ে দাঁড়ায়। ফলে নবীগণকে মেনে নেয়া তাদের জন্য অসম্ভব হয়ে পড়ে। তাই তারা নবীগণকে অস্বীকার করে এবং হত্যা করে। মহান আল্লাহ বলেনঃ ‘কিন্তু পরে যখন তোমাদের নিকট কোন রাসূল তোমাদের প্রবৃত্তি যা ইচ্ছা করতো না তা নিয়ে উপস্থিত হলো তখন তোমরা অহঙ্কার করলে, অবশেষে এক দলকে মিথ্যাবাদী বললে এবং একদলকে হত্যা করলে। (২ নং সূরা বাকারাহ, আয়াত নং ৮৭)<br />
<br />
<b> জিবরাঈল (আঃ)-এর অপর নাম রূহুল কুদুস </b><br />
<br />
‘আবদুল্লাহ ইবনে মাস ‘ঊদ (রাঃ), ‘আবদুল্লাহ ইবনে ‘আব্বাস (রাঃ), মুহাম্মাদ ইবনে কা ‘ব (রহঃ) ইসমা ‘ঈল ইবনে খালিদ (রহঃ), সুদ্দী (রহঃ), রাবী ‘ইবনে আনাস (রহঃ), ‘আতিয়্যা আল আউফী (রহঃ) এবং কাতাদাহ (রহঃ) প্রভৃতি মনীষীবর্গের এটাই অভিমত যে, রূহুল কুদুসের ভাবার্থ হচ্ছে জিবরাঈল (আঃ)। (তাফসীর ইবনে আবি হাতিম ১/২৭০) কুর’আন মাজীদে এক স্থানে আছেঃ<br />
<br />
﴿نَزَلَ بِهِ الرُّوْحُ الْاَمِیْنُۙ۝۱۹۳ عَلٰى قَلْبِكَ لِتَكُوْنَ مِنَ الْمُنْذِرِیْنَ﴾<br />
<br />
জিবরাঈল এটা নিয়ে অবতরণ করেছে তোমার হৃদয়ে, যাতে তুমি সতর্ককারী হতে পারো। (২৬ নং সূরা শু‘আরা, আয়াত নং ১৯৩-১৯৪)<br />
<br />
সহীহুল বুখারীতে ‘আয়িশাহ্ (রাঃ) থেকে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) হাসসান কবির (রাঃ) মাসজিদে একটি মিম্বার রাখেন। তিনি মুশরিকদের ব্যঙ্গ কবিতার উত্তর দিতেন। আর রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁর জন্য প্রার্থনা করতেনঃ<br />
 <br />
"اللهم أيد حسان بروح القدس كما نافح عن نبيك"<br />
<br />
‘হে মহান আল্লাহ! আপনি রূহুল কুদুস দ্বারা হাস্সান (রাঃ)-কে সাহায্য করুন। সে আপনার নবীর পক্ষ থেকে উত্তর দিচ্ছে। (ফাতহুল বারী ১/৬৫৩, সিলসিলাতুস সহীহাহ ১৬৫৭, সুনান আবূ দাঊদ ৪/৫০১৫, জামি‘ তিরমিযী ৫/২৮৪৬, মুসতাদরাক হাকিম ৩/৪৮৭)<br />
<br />
সহীহুল বুখারী ও সহীহ মুসলিমে আবূ হুরায়রাহ্ (রাঃ) থেকে বর্ণিত। ‘উমার ফারূকের (রাঃ) খিলাফাত ‘আমলে একবার হাস্সান (রাঃ) মাসজিদে নবাবীতে কবিতা পাঠ করছিলেন। ‘উমার (রাঃ) তাঁর প্রতি তীক্ষ্ণ দৃষ্টি নিক্ষেপ করলে তিনি বলেনঃ ‘আমি তো ঐ সময়েও এখানে এ কবিতাগুলো পাঠ করতাম, যখন এখানে আপনার চেয়ে উত্তম ব্যক্তি বিদ্যমান থাকতেন।’ অতঃপর তিনি আবূ হুরায়রাহ্ (রাঃ) কে লক্ষ্য করে বলেনঃ ‘হে আবূ হুরায়রাহ্ (রাঃ)! মহান আল্লাহ্‌র শপথ করে বলুন তো, আপনি কি মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম)-কে এ কথা বলতে শুনেননি? ‘হাস্সান (রাঃ) মুশরিকদের কবিতার উত্তর দিয়ে থাকে, হে মহান আল্লাহ! রূহুল কুদ্দুস দ্বারা তাকে সাহায্য করুন?’ আবূ হুরায়রাহ্ (রাঃ) তখন বলেনঃ ‘মহান আল্লাহ্‌র শপথ! আমি শুনেছি।’ (সহীহুল বুখারী ৬/৩২১২, সহীহ মুসলিম ৪/১৫১/১৯৩২, ১৯৩৩, সুনান নাসাঈ ২/৭১৫, সুনান আবূ দাউদ-৪/৫০১৩) কোন কোন বর্ণনায় আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) হাস্সান (রাঃ)-এর জন্য দু‘আ করে বললেনঃ "أهجهم -أو: هاجهم-وجبريل معك".<br />
<br />
তুমি প্রতুত্ত্যর করো, জিবরাঈল আমীন তোমার সাথে আছে। (সহীহুল বুখারী ৬/৩২১৩, সহীহ মুসলিম ৪/১৫৩/১৯৩৩) হাসসান (রহঃ)-এর কবিতার মধ্যে জিবরাঈল (আঃ) কে রুহুল কুদ্দুস বলা হয়েছে। অন্য একটি হাদীসে আছে যে ইয়াহুদীদের একটি দল রাসূলুল্লাহ (সাল্লাল্লাহু ‘আলাইহি ওয়া সাল্লাম) কে রুহ সম্বন্ধে জিজ্ঞেস করলে তিনি তাদেরকে বলেনঃ তোমাদেরকে মহান আল্লাহ্‌র কসম দিয়ে বলছি যে তোমরা মহান আল্লাহ্‌র নি‘য়ামতসমূহ স্মরণ করে বলো তো তিনি যে হচ্ছেন জিবরাঈল (আঃ) তা কি তোমরা জানো না? তারা সবাই তখন বলেঃ হ্যাঁ, নিশ্চয়ই।  (সনদ শাওহর ইবনে হাওশাব নামের একজন য‘ঈফ রাবী রয়েছে, যিনি মুরসাল করেও বর্ণনা করতেন। ইবনে ইসহাক)<br />
<br />
ইবনে হিব্বান (রহঃ) এর গ্রন্থে রয়েছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
"إن روح القدس نفخ في روعي: إن نفسًا لن تموت حتى تستكمل رزقها وأجلها فاتقوا الله وأجملوا في الطلب"<br />
<br />
‘রুহুল কুদুস অর্থাৎ জিবরাঈল (আঃ) আমাকে জানালেনঃ কোন লোকই স্বীয় আহার্য ও জীবন পুরা করা ছাড়া মারা যায় না। মহান আল্লাহকে তোমরা ভয় করো এবং দুনিয়া কামানো ব্যাপারে দ্বীনের প্রতি লক্ষ্য রেখো।’ (হাদীসটি সহীহ। সহীহ ইবনে হিব্বান- ২৬৭, তামহীদ-১/২৮৪, আস সুন্নাহ ১৪/৩০৪)<br />
<br />
কেউ কেউ রুহুল কুদ্দুস অর্থ ইসমে ‘আযমও নিয়েছেন। কেউ কেউ বলছেন যে রুহুল কুদ্দুস হচ্ছেন ফেরেশতাদের একজন সরদার ফেরেশতা। কেউ কেউ বলেন যে, কুদুস এর অর্থ হলো আল্লাহ তা‘আলা এবং রুহের অর্থ জিবরাঈল (আঃ)। আবার কেউ বলছেন যে কুদুস এর অর্থ বরকত এবং কেউ বলছেন পবিত্র। কেউ কেউ বলছেন যে রুহু এর ভাবার্থ হচ্ছে ইনজীল। যেমন আল্লাহ বলেনঃ <br />
<br />
وَكَذَلِكَ أَوْحَيْنَا إِلَيْكَ رُوحًا مِنْ أَمْرِنَا<br />
<br />
‘এভাবেই আমি আমার হুকুম দ্বারা তোমার কাছে রুহের ওয়াহী করেছি।’ (৪২ নং সূরা আশ-শুরা আয়াত ৫২)<br />
<br />
ইমাম ইবনে জারীর (রহঃ)-এর স্থির সিদ্ধান্ত এটাই যে, এখানে ‘রুহুল কুদ্দুস’ এর দ্বারা উদ্দেশ্য হলো জিবরাঈল (আঃ)। কেননা মহান আল্লাহ সংবাদ দিয়েছেন যে, তিনি ‘রুহুল কুদুস’ এর মাধ্যমে ঈসা (আঃ)-কে শক্তিশালী করেছেন। যেমন মহান আল্লাহ বলেনঃ<br />
<br />
﴿اِذْ قَالَ اللّٰهُ یٰعِیْسَى ابْنَ مَرْیَمَ اذْكُرْ نِعْمَتِیْ عَلَیْكَ وَعَلٰى وَالِدَتِكَ١ۘ اِذْ اَیَّدْتُّكَ بِرُوْحِ الْقُدُسِ١۫ تُكَلِّمُ النَّاسَ فِی الْمَهْدِ وَكَهْلًا١ۚ وَاِذْ عَلَّمْتُكَ الْكِتٰبَ وَالْحِكْمَةَ وَ التَّوْرٰىةَ وَ الْاِنْجِیْلَ﴾<br />
<br />
‘স্মরণ কর যখন মহান আল্লাহ বলেছিলেন, “হে ‘ঈসা ইবনে মারইয়াম! তুমি তোমার প্রতি আর তোমার মায়ের প্রতি আমার নি ‘য়ামতের কথা স্মরণ করো। স্মরণ কর, আমি তোমাকে পবিত্র আত্মা দিয়ে শক্তিশালী করেছি।’ (৫ নং সূরা আল মায়িদাহ, আয়াত ১১০)<br />
<br />
‘স্মরণ করো যখন মহান আল্লাহ বলেছিলেন, “হে ‘ঈসা ইবনু মারইয়াম! তুমি তোমার প্রতি আর তোমার মায়ের প্রতি আমার নি‘য়ামতের কথা স্মরণ করো। স্মরণ করো, আমি তোমাকে পবিত্র আত্মা দিয়ে শক্তিশালী করেছি।’ (৫নং সূরাহ আল মায়িদাহ, আয়াত-১১০)<br />
<br />
অত্র আয়াতের ‘রূহুল কুদ্দুস’ দ্বারা সাহায্য করার বর্ণনার সাথে সাথে কিতাব, হিকমাত, তাওরাত ও ইনজীল শিখানোরও বর্ণনা রয়েছে। এর মাধ্যমে জানা যাচ্ছে যে, এটা এক জিনিস এবং এগুলো অন্য জিনিস। রচনা রীতিও এটার অনুকূলে রয়েছে। ‘কুদুস’ এর ভাবার্থ হচ্ছে মুকাদ্দাস, যেমন حاتم جود এবং رجل صادق এর মধ্যে। روح القدس ও روح منه বলার মধ্যে নৈকট্য ও মাহাত্ম্যের একটি বৈশিষ্ট্য পাওয়া যায়। এটা এ জন্যও বলা হয়েছে। <br />
<br />
কোন কোন মুফাস্সির রুহ দ্বারা ‘ঈসা (আঃ) এর রুহ অর্থ নিয়েছেন। কেননা তার রুহ মানুষের পৃষ্ঠদেশ ইত্যাদি হতে সম্পূর্ণ পবিত্র।<br />
<br />
<b> ইয়াহুদীরা রাসূলুল্লাহ (সাল্লাল্লাহু ‘আলাইহি ওয়া সাল্লাম) কে হত্যা করতে চেয়েছিলো </b><br />
<br />
فَفَرِیْقًا كَذَّبْتُمْ وَفَرِیْقًا تَقْتُلُوْنَ ‘কিছু সংখ্যক অস্বীকার করেছেন এবং কিছু সংখ্যক কে হত্যা করেছো।’ অস্ত্র আয়াতাংশের ব্যাখ্যায় যামাখশারী (রহঃ) বলেনঃ মহান আল্লাহ্‌র এ কথা বলা উদ্দেশ্য নয় যে, ‘তারা হত্যা করেছিলো।’ বরং এর দ্বারা উদ্দেশ্য হলো ভবিষ্যতেও তাদের মধ্যে এ বৈশিষ্ট্য বিদ্যমান থাকবে। কারণ ইয়াহূদীরা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কেও হত্যা করতে চেষ্টা করেছিলো। তারা বিষ প্রয়োগ করে ও যাদুর মাধ্যমে হত্যার চেষ্টা করে। অসুস্থ হয়ে রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন মৃত্যুশয্যায় শায়িত, তখন তিনি বলেনঃ<br />
<br />
"ما زالت أكلة خيبر تعاودني فهذا أوان انقطاع أبهري"               <br />
<br />
‘খাইবারের যুদ্ধের সময় তারা অর্থাৎ ইয়াহুদীরা আমাকে যে বিষ মিশ্রিত খাসীর গোস্তখাদ্য হিসেবে খেতে দিয়েছিলো তার প্রতিক্রিয়া আমি এখনো উপলব্ধি করছি, এখনতো হৃদপিণ্ডের মূল ধমনীর রক্তপ্রবাহ বন্ধ হওয়ার পথে। (হাদীসটি সহীহ। সহীহুল বুখারী ৭/৪৪২৮, সুনান আবূ দাউদ- ৪/৪৫১২, সুনান দারিমী-১/৪৬/হা ৬৭, মুসনাদ আহমাদ ৬/১৮। তাফসীর ইবনে আবি হাতিম ৩/১২৩৯, ফাতহুল বারী ৭/৭৩৭)<br />
</div></div></div></div><div class="panel panel-default"><div class="panel-heading" role="tab" id="heading_2_87_1"><h4 class="panel-title"><a role="button" data-toggle="collapse" data-parent="#accordion" href="#collapse_2_87_1" aria-expanded="true" aria-controls="collapse_2_87_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_87_1" class="panel-collapse collapse" role="tabpanel" aria-labelledby="heading_2_87_1"><div class="panel-body"><div class="tafseer_content"><p>অবশ্যই আমরা মূসাকে কিতাব দিয়েছি এবং তার পরে পর্যায়ক্রমে রাসূলগণকে পাঠিয়েছি এবং আমরা মারইয়াম-পূত্র ‘ঈসা কে স্পষ্ট প্রমাণ দিয়েছি [১] এবং ‘রুহুল কুদুস’ [২] দ্বারা তাকে শক্তিশালী করেছি। তবে কি যখনি কোন রাসূল তোমাদের কাছে এমন কিছু এনেছে যা তোমাদের মনঃপুত নয় তখনি তোমরা অহংকার করেছো ? অতঃপর (নবীদের) একদলের উপর মিথ্যারোপ করেছো এবং একদলকে করেছো হত্যা ? <br /> <br />[১] এ আয়াতে ‘স্পষ্ট প্রমাণ' কি তা ব্যাখ্যা করে বলা হয়নি। তবে অন্য জায়গায় সেটা বলা হয়েছে, যেমন, &#34;আর তাকে বনী ইসরাঈলের জন্য রাসূলরুপে (তিনি বলবেন) নিশ্চয় আমি তোমাদের রবের পক্ষ থেকে তোমাদের নিকট নিদর্শন নিয়ে এসেছি যে, অবশ্যই আমি তোমাদের জন্য কাদামাটি দ্বারা একটি পাখি সদৃশ আকৃতি গঠন করব; তারপর তাতে আমি ফুঁ দেব; ফলে আল্লাহ্‌র হুকুমে সেটা পাখি হয়ে যাবে। আর আমি আল্লাহ্‌র হুকুমে জন্মান্ধ ও কুষ্ঠ ব্যাধিগ্রস্থকে নিরাময় করব এবং মৃতকে জীবিত করব। আর তোমরা তোমাদের ঘরে যা খাও এবং মজুদ কর তা আমি তোমাদেরকে জানিয়ে দেব। &#34; [সূরা আলে ইমরানঃ ৪৯] <br /> <br />[২] কুরআন-হাদীসের বিভিন্ন জায়গায় জিবরাঈল ‘আলাইহিস সালাম-কে &#34;রূহুল কুদুস’ বলা হয়েছে। যেমন, সূরা আশ-শু'আরা&#59; ১৯৩, সূরা মারইয়াম&#59; ১৭। <br /></p></div></div></div></div><div class="panel panel-default"><div class="panel-heading" role="tab" id="heading_2_87_2"><h4 class="panel-title"><a role="button" data-toggle="collapse" data-parent="#accordion" href="#collapse_2_87_2" aria-expanded="true" aria-controls="collapse_2_87_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_87_2" class="panel-collapse collapse" role="tabpanel" aria-labelledby="heading_2_87_2"><div class="panel-body"><div class="tafseer_content"><b> ৮৭ নং আয়াতের তাফসীর: </b><br />
<br />
আল্লাহ তা‘আলা বানী ইসরাঈলের অবাধ্যতা, অহমিকা ও প্রবৃত্তি পূজার বর্ণনা তুলে ধরার পর যে সকল নেয়ামত তাদেরকে প্রদান করেছিলেন তার অন্যতম একটি এখানে উল্লেখ করে বলছেন যে, আমি মূসাকে কিতাব তথা তাওরাত দান করেছি। কিন্তু তারা (ইয়াহূদীরা) তাওরাতেও পরিবর্তন-পরিবর্ধন করেছে এবং তার নির্দেশ অমান্য করেছে ও অপব্যাখ্যা করেছে। মূসা (আঃ)-এর পর বানী ইসরাঈলের মধ্যে আল্লাহ তা‘আলা ধারাবাহিকভাবে নাবী-রাসূল প্রেরণ করেছেন। যেন তারা তাওরাতের বিধি-বিধান অনুপাতে তাদের মধ্যে মীমাংসা করে দেয়। যেমন আল্লাহ তা‘আলা বলেন:<br />
<br />
(اِنَّآ اَنْزَلْنَا التَّوْرٰٿةَ فِیْھَا ھُدًی وَّنُوْرٌﺆ یَحْکُمُ بِھَا النَّبِیُّوْنَ الَّذِیْنَ اَسْلَمُوْا لِلَّذِیْنَ ھَادُوْا وَالرَّبّٰنِیُّوْنَ وَالْاَحْبَارُ بِمَا اسْتُحْفِظُوْا مِنْ کِتٰبِ اللہِ وَکَانُوْا عَلَیْھِ شُھَدَا۬ئَﺆ) <br />
<br />
“আমি তো অবতীর্ণ করেছিলাম তাওরাত যাতে ছিল হিদায়াত ও নূর। এ তাওরাতের মাধ্যমে ইয়াহূদীদের মীমাংসা দিত আল্লাহর অনুগত নাবী, দরবেশ ও ‘আলিমরা। কেননা তাদেরকে আল্লাহর কিতাবের হিফাযাতের আদেশ প্রদান করা হয়েছিল আর তারা ছিল তার সাক্ষী।”(সূরা মায়িদাহ ৫:৪৪)<br />
<br />
কিন্তু বানী ইসরাঈলরা নাবীদের সাথে খুব অসদাচরণ করত। এসনদটি তারা কোন কোন নাবীদেরকে হত্যাও করেছে। আবার কোন কোন নাবীকে মিথ্যা প্রতিপন্ন করেছে। এর কারণ ছিল এটাই যে, নাবীরা যা কিছু নিয়ে আসত তা তাদের মনঃপুত হত না। যেমন আল্লাহ তা‘আলা বলেন: <br />
<br />
(اَفَکُلَّمَا جَا۬ءَکُمْ رَسُوْلٌۭ بِمَا لَا تَھْوٰٓی اَنْفُسُکُمُ اسْتَکْبَرْتُمْﺆ فَفَرِیْقًا کَذَّبْتُمْﺑ وَفَرِیْقًا تَقْتُلُوْنَ) <br />
<br />
“কিন্তু পরে যখন তোমাদের নিকট কোন রাসূল তোমাদের প্রবৃত্তি যা ইচ্ছা করত না তা নিয়ে উপস্থিত হল, তখন তোমরা অহংকার করলে; অবশেষে একদলকে মিথ্যাবাদী বললে এবং একদলকে হত্যা করলে।”(সূরা বাকারাহ ২:৮৭)<br />
<br />
বানী ইসরাঈলের মাঝে নাবীদের আগমনের ধারাবাহিকতায় মূসা (আঃ)-র পর ঈসা (আঃ)- আগমন করেন। তিনি বানী ইসরাঈলের সর্বশেষ নাবী ও কিতাবধারী রাসূল। তিনি ইঞ্জিল প্রাপ্ত হয়েছিলেন। তাঁর পর থেকে শেষ নাবী মুহাম্মাদ (সাল্লাল্লাহু ‘আলাইহি ওয়া সাল্লাম)-এর আবির্ভাব পর্যন্ত কোন নাবী আগমন করেননি। এ সময়টাকে<br />
<br />
 فَتْرَةُ الرُّسُلِ <br />
<br />
বা রাসূল আগমনের বিরতিকাল বলা হয়। কিয়ামত সংঘটিত হওয়ার পূর্বে ঈসা (আঃ) আল্লাহ তা‘আলার হুকুমে পুনরায় পৃথিবীতে অবতরণ করবেন এবং মুহাম্মাদী শরীয়ত অনুসরণে ইমাম মাহদীর নেতৃত্বে সারা পৃথিবীতে শান্তির রাজ্য কায়িম করবেন। আল্লাহ তা‘আলা তাঁকে অনেক সুস্পষ্ট নিদর্শনাবলী প্রদান করেছিলেন। অন্যত্র আল্লাহ তা‘আলা বলেন:<br />
<br />
(وَرَسُوْلًا اِلٰی بَنِیْٓ اِسْرَا۬ءِیْلَﺃ اَنِّیْ قَدْ جِئْتُکُمْ بِاٰیَةٍ مِّنْ رَّبِّکُمْﺫ اَنِّیْٓ اَخْلُقُ لَکُمْ مِّنَ الطِّیْنِ کَھَیْئَةِ الطَّیْرِ فَاَنْفُخُ فِیْھِ فَیَکُوْنُ طَیْرًۭا بِاِذْنِ اللہِﺆ وَاُبْرِیُٔ الْاَکْمَھَ وَالْاَبْرَصَ وَاُحْیِ الْمَوْتٰی بِاِذْنِ اللہِﺆ وَاُنَبِّئُکُمْ بِمَا تَاْکُلُوْنَ وَمَا تَدَّخِرُوْنَﺫ فِیْ بُیُوْتِکُمْﺚ) <br />
<br />
“আর তিনি হবেন বানী ইসরাঈলের একজন রাসূল। (তিনি কওমের কাছে গিয়ে বলবেন) আমি তোমাদের রবের পক্ষ থেকে কিছু নিদর্শন নিয়ে এসেছি। যেমন আমি তোমাদের জন্য কাদামাটি দিয়ে পাখি আকৃতির ন্যায় তৈরী করব, তারপর তাতে ফুঁৎকার দেব, ফলে আল্লাহর নির্দেশে তা পাখিতে পরিণত হবে। আর আমি আল্লাহর নির্দেশে জন্মান্ধ ও শ্বেত রোগীকে ভাল করে দেব, মৃতকে জীবিত করব এবং তোমরা যা খাও এবং তোমাদের ঘরে যা জমা রাখ তাও বলে দেব।”(সূরা আলি-ইমরান ৩:৪৯) <br />
(وَاَیَّدْنٰھُ بِرُوْحِ الْقُدُسِ) <br />
<br />
‘জিবরীল দ্বারা তাকে শক্তিশালী করেছি’রুহুল কুদুস হলেন জিবরীল (আঃ)। আল্লাহ তা‘আলা বলেন: <br />
<br />
(نَزَلَ بِهِ الرُّوحُ الْأَمِينُ)<br />
<br />
জিব্রাঈল এটা নিয়ে অবতরণ করেছে। (সূরা শুআ‘রা ২৬:১৯৩)<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
اللّٰهُمَّ أَيِّدْهُ بِرُوحِ الْقُدُسِ ما نَافَحَ عن نَبِيِّكَ<br />
<br />
হে আল্লাহ! তুমি হাসানকে রুহুল কুদুস দ্বারা শক্তিশালী কর যতক্ষণ সে আপনার নাবীর পক্ষ থেকে উত্তর দিচ্ছে। (আবূ দাঊদ হা: ৫০১৫, তিরমিযী হা: ২৮৪৬, সহীহ) অতএব বুঝা যাচ্ছে রুহুল কুদুস দ্বারা উদ্দেশ্য হল জিবরীল (আঃ)। আল্লাহ তা‘আলা ঈসা (আঃ)-কে জিবরীল দ্বারা সহযোগিতা করেছিলেন।<br />
<br />
<b> আয়াত হতে শিক্ষণীয় বিষয়: </b><br />
<br />
১. আল্লাহ তা‘আলা নাবীদেরকে ফেরেশতার মাধ্যমে বিভিন্নভাবে সহযোগিতা করেন।<br />
২. নাবী (সাল্লাল্লাহু ‘আলাইহি ওয়া সাল্লাম) যা দেন তা মাথা পেতে মেনে নিতে হবে অন্যথায় মু’মিন হওয়া যাবে না, যেমন বানী ইসরাঈলের এক শ্রেণি নাবীদের পয়গাম মনঃপুত না হলে মেনে নিত না।<br />
</div></div></div></div><div class="panel panel-default"><div class="panel-heading" role="tab" id="heading_2_87_3"><h4 class="panel-title"><a role="button" data-toggle="collapse" data-parent="#accordion" href="#collapse_2_87_3" aria-expanded="true" aria-controls="collapse_2_87_3"><i class="more-less fa fa-plus"></i>আহসানুল বায়ান</a></h4></div><div id="collapse_2_87_3" class="panel-collapse collapse" role="tabpanel" aria-labelledby="heading_2_87_3"><div class="panel-body"><div class="tafseer_content"><p>অবশ্যই আমি মূসাকে কিতাব (তওরাত গ্রন্থ) দিয়েছি এবং তার পরে পর্যায়ক্রমে রসূলগণকে প্রেরণ করেছি, মারয়্যাম-তনয় ঈসাকে সুস্পষ্ট প্রমাণ (মু’জিযা) দিয়েছি এবং পবিত্র আত্মা (বা জিবরীল ফিরিশ্তা) দ্বারা তার শক্তি বৃদ্ধি করেছি। [১] অতঃপর যখনই কোন রসূল এমন কিছু নির্দেশ নিয়ে তোমাদের কাছে এসেছে যা তোমাদের মনঃপূত নয়, তখনই তোমরা অহংকার করেছ। পরিশেষে একদলকে মিথ্যাজ্ঞান করেছ এবং একদলকে করেছ হত্যা। [২] <br /> <br />[১] {وَقَفَّيْنَا مِنْ بَعْدِهِ بِالرُّسُلِ} এর অর্থ হল, মূসা (আঃ)-এর পর ক্রমাগতভাবে নবী ও রসূল এসেছিলেন। বানী-ইস্রাঈলের মধ্যে নবী আসার এই ধরাবাহিকতা ঈসা (আঃ) পর্যন্ত শেষ হয়। (بيِّنَاتٌ) বলতে সেই মু'জিযাসমূহকে বুঝানো হয়েছে যা ঈসা (আঃ)-কে দান করা হয়েছিল। যেমন, মৃতকে জীবিত করা এবং কুষ্ঠরোগী ও জন্মান্ধকে সুস্থ করে তোলা ইত্যাদি, যা সূরা আলে-ইমরানের ৩&#59;৪৯ নং আয়াতে উল্লিখিত হয়েছে। (رُوْحُ الْقُدُسِ) (রূহুল ক্বুদুস বা পবিত্রের আত্মা) বলে জিবরীল (আঃ)-কে বুঝানো হয়েছে। তাঁকে 'পবিত্রের আত্মা' এই জন্য বলা হয়েছে যে, তিনি আল্লাহর ('কুন' শব্দের মাধ্যমে) নির্দেশক্রমে অস্তিত্বে এসেছিলেন। অনুরূপ ঈসা (আঃ)-কেও 'রূহ' বলা হয়েছে। আর 'ক্বুদুস' থেকে আল্লাহকে বুঝানো হয়েছে। আর আল্লাহর সাথে উক্ত 'রূহ'বা আত্মার সম্বন্ধ সম্মানসূচক। ইবনে জারীর এ (রূহুল ক্বুদুস বলতে জিবরীল উদ্দিষ্ট হওয়ার) মতটাকেই সর্বাধিক সঠিক বলেছেন। কারণ সূরা মায়েদার ৫&#59;১১০ নং আয়াতে 'রূহুল ক্বুদুস' এবং ইঞ্জীল পৃথক পৃথক উল্লিখিত হয়েছে। (কাজেই রূহুল ক্বুদুস অর্থ ইঞ্জীল হতে পারে না।) অন্য আর এক আয়াতে জিবরীল (আঃ)-কে 'রূহুল আমীন' বলা হয়েছে। অনুরূপ রসূল (সাঃ) হাসসান (রাঃ) সম্পর্কে বলেছিলেন, اللَّهُمَّ أَيِّدْهُ برُوْحِ الْقُدُسِ)) &#34;হে আল্লাহ! 'রূহুল ক্বুদুস' দ্বারা ওকে শক্তিশালী কর।&#34; অপর আর এক হাদীসে এসেছে, وَجِبْرِيْلُ مَعَكَ)) &#34;জিবরীল তোমার সাথে রয়েছেন।&#34; জানা গেল যে, 'রূহুল ক্বুদুস' বলে জিবরীল (আঃ)-কেই বুঝানো হয়েছে। <em>(ফাতহুল বায়ান, ইবনে কাসীর, বরাতে আশরাফুল হাওয়াশী)</em><br /><br />[২] যেমন, মুহাম্মাদ (সাঃ) ও ঈসা (আঃ)-কে মিথ্যাবাদী বলেছে এবং যাকারিয়া ও ইয়াহ্ইয়া (আলাইহিমাস্ সালাম)-কে হত্যা করেছে।<br /><br /></p></div></div></div></div><div class="panel panel-default"><div class="panel-heading" role="tab" id="heading_2_87_4"><h4 class="panel-title"><a role="button" data-toggle="collapse" data-parent="#accordion" href="#collapse_2_87_4" aria-expanded="true" aria-controls="collapse_2_87_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_87_4" class="panel-collapse collapse" role="tabpanel" aria-labelledby="heading_2_87_4"><div class="panel-body"><div class="tafseer_content"><p>আর আমি নিশ্চয় মূসাকে কিতাব দিয়েছি এবং তার পরে একের পর এক রাসূল প্রেরণ করেছি এবং মারইয়াম পুত্র ঈসাকে দিয়েছি সুস্পষ্ট নিদর্শনসমূহ। আর তাকে শক্তিশালী করেছি ‘পবিত্র আত্মা’র* মাধ্যমে। তবে কি তোমাদের নিকট যখনই কোন রাসূল এমন কিছু নিয়ে এসেছে, যা তোমাদের মনঃপূত নয়, তখন তোমরা অহঙ্কার করেছ, অতঃপর (নবীদের) একদলকে তোমরা মিথ্যাবাদী বলেছ আর একদলকে হত্যা করেছ। <br /><br />*পবিত্র আত্মা অর্থ জিবরীল(আ.)</p></div></div></div></div><div class="panel panel-default"><div class="panel-heading" role="tab" id="heading_2_87_5"><h4 class="panel-title"><a role="button" data-toggle="collapse" data-parent="#accordion" href="#collapse_2_87_5" aria-expanded="true" aria-controls="collapse_2_87_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_87_5" class="panel-collapse collapse" role="tabpanel" aria-labelledby="heading_2_87_5"><div class="panel-body"><div class="tafseer_content"><p>অবশ্যই আমি মূসাকে কিতাব দিয়েছি। এবং তার পরে পর্যায়ক্রমে রসূল পাঠিয়েছি। আমি মরিয়ম তনয় ঈসাকে সুস্পষ্ট মোজেযা দান করেছি এবং পবিত্র রূহের মাধ্যমে তাকে শক্তিদান করেছি। অতঃপর যখনই কোন রসূল এমন নির্দেশ নিয়ে তোমাদের কাছে এসেছে, যা তোমাদের মনে ভাল লাগেনি, তখনই তোমরা অহংকার করেছ। শেষ পর্যন্ত তোমরা একদলকে মিথ্যাবাদী বলেছ এবং একদলকে হত্যা করেছ।</p></div></div></div></div><div class="panel panel-default"><div class="panel-heading" role="tab" id="heading_2_87_6"><h4 class="panel-title"><a role="button" data-toggle="collapse" data-parent="#accordion" href="#collapse_2_87_6" aria-expanded="true" aria-controls="collapse_2_87_6"><i class="more-less fa fa-plus"></i>জহুরুল হক</a></h4></div><div id="collapse_2_87_6" class="panel-collapse collapse" role="tabpanel" aria-labelledby="heading_2_87_6"><div class="panel-body"><div class="tafseer_content"><p>আর অবশ্যই আমরা মূসাকে ধর্মগ্রন্থ দিয়েছিলাম, আর তাঁর পরে পর্যায়ক্রমে বহু রসূল পাঠিয়েছিলাম, আর আমরা মরিয়মের পুত্র ঈসাকে দিয়েছিলাম স্পষ্ট-প্রমাণাবলী, আর আমরা তাঁকে বলীয়ান করি রূহুল ক্কুদুস দিয়ে। তাহলে কি যখনই তোমাদের কাছে একজন রসূল আসেন এমন কিছু নিয়ে যা তোমাদের মন চায় না, তখনই তোমরা অহংকার দেখাও? গতিকে, কাউকে তোমরা মিথ্যারোপ করো ও কাউকে কাতল করতে যাও।</p></div></div></div></div></div>