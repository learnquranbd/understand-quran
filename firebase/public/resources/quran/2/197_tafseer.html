<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_197_0"><h4 class="panel-title"><a role="button" data-toggle="collapse" data-parent="#accordion" href="#collapse_2_197_0" aria-expanded="true" aria-controls="collapse_2_197_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_197_0" class="panel-collapse collapse" role="tabpanel" aria-labelledby="heading_2_197_0"><div class="panel-body"><div class="tafseer_content"><b> হাজ্জের জন্য কখন ইহরাম বাঁধতে হবে </b><br />
<br />
মহান আল্লাহ্‌ বলেনঃ ﴿اَلْحَجُّ اَشْهُرٌ مَّعْلُوْمٰتٌ ‘আরবী ভাষাবিদগণ বলেন যে, প্রথম বাক্যটির ভাবার্থ হচ্ছে যে, হাজ্জ হলো ঐ মাসগুলোর হাজ্জ যা সুবিদিত ও নির্দিষ্ট। সুতরাং হাজ্জের মাসগুলোতে ইহরাম বাঁধা ও অন্যান্য মাসে ইহরাম বাঁধা হতে বেশি পূর্ণতা প্রদানকারী। আর ইমাম মালিক (রহঃ) , আবূ হানীফা (রহঃ) , আহমাদ  ইবনু হাম্বাল (রহঃ) প্রমুখের মতে সাড়া বছরই হাজ্জের জন্য ইহরাম বাধা জায়িয। তাদের পক্ষে দলীল হলো মহান আল্লাহ্‌র বাণীঃ <br />
<br />
﴿یَسْـَٔلُوْنَكَ عَنِ الْاَهِلَّةِ قُلْ هِیَ مَوَاقِیْتُ لِلنَّاسِ وَالْحَجِّ﴾<br />
<br />
 ‘লোকেরা তোমাকে নতুন চাঁদ সম্পর্কে প্রশ্ন করছে। বলো, তা মানুষের ও হাজ্জের জন্য সময় নির্ধারক।’ (২নং সূরাহ আল বাকারাহ, আয়াত-১৮৯) অতএব ‘উমরার ন্যায় সাড়া বছরই হাজ্জের জন্য ইহরাম বাধাই বিশুদ্ধ। <br />
<br />
ইবনু ‘আব্বাস (রাঃ) , জাবির (রাঃ) , ‘আতা (রহঃ) এবং মুজাহিদ (রহঃ) -এরও এটাই অভিমত যে, হাজ্জের ইহরাম হাজ্জের মাস ছাড় অন্যান্য মাসে বাঁধা সঠিক নয়। তাদের দলীল হচ্ছে ﴿اَلْحَجُّاَشْهُرٌمَّعْلُوْمٰتٌ﴾এই আয়াতটি। ‘আরবী ভাষাবিদগণের আরেকটি দলের মতে আয়াতটি এই শব্দগুলোর ভাবার্থ এই যে, হাজ্জের সময় হচ্ছে নির্দিষ্ট কয়েকটি মাস। সুতরাং সাব্যস্ত হচ্ছে যে, এই মাসগুলোর পূর্বে হাজ্জের ইহরাম বাঁধা ঠিক হবে না, যেমন সালাতের সময়ের পূর্বে কেউ সালাত আদায় করলে সালাত ঠিক হয় না। ইমাম শাফি‘ঈ (রহঃ) বলেন, ‘আমাকে মুসলিম ইবনু খালিদ (রহঃ) সংবাদ দিয়েছে, তিনি ইবনু খালিদ (রহঃ) সংবাদ দিয়েছেন, তিনি ইবনু যুরাইয (রহঃ) -এর নিকট হতে শুনেছেন, তাকে ‘উমার ইবনু ‘আতা (রহঃ) বলেছেন, তাঁর কাছে ইকরামাহ (রহঃ) বর্ণনা করেছেন, তিনি বলেন যে, ‘আবদুল্লাহ ইবনু ‘আব্বাস (রাঃ) বলেছেন ‘কোন ব্যক্তির জন্য এটা উচিত নয় যে, সে হাজ্জের মাসগুলো ছাড়া অন্য মাসের হাজ্জের ইহরাম বাঁধে। কেননা মহান আল্লাহ্‌ বলেন ﴿اَلْحَجُّاَشْهُرٌمَّعْلُوْمٰتٌ﴾অর্থাৎ হাজ্জের মাসগুলো সুবিদিত।’ (সনদ য‘ঈফ। আল উম্ম ২/১৩২) এ বর্ণনাটির আরো বহু সনদ রয়েছে। একটি সনদে আছে যে, এটাই সুন্নাত। ইবনু খুযায়মাহ স্বীয় সহীহ গ্রন্থে ইবনু ‘আব্বাস (রাঃ) -এর একটি সূত্র উল্লেখ করে বলেন যে তিনি বলেছেনঃ <br />
<br />
  مِنَ السُّنَّةِ أَنْ لَا يُحْرِمَ بِالْحَجِّ إِلَّا فِي أَشْهُرِهِ. <br />
<br />
 ‘সুন্নাতের অন্তর্ভুক্ত হলো হাজ্জের মাসগুলো ছাড়া অন্য মাসের হাজ্জের ইহরাম না বাঁধা।  (হাদীসটি সহীহ। সহীহুল বুখারী-৩/৪৯০, মুসতাদরাক হাকিম-১/৪৪৮,সুনান বায়হাক্বী- ৪/৩৪৩, সহীহ ইবনু খুযায়মাহ্-৪/১৬২) <br />
<br />
উসূলে’র গ্রন্থসমূহেও এ জিজ্ঞাস্য বিষয়টির এভাবে নিষ্পত্তির করা হয়েছে যে, এটা সাহাবীর উক্তি এবং তিনি সেই সাহাবী যিনি কুর’আনুল হাকীমের ব্যাখ্যাদাতা। সুতরাং এ উক্তি যেন রাসূলুল্লাহ (সাল্লাল্লাহু ‘আলাইহি ওয়া সাল্লাম) -এরই উক্তি। তাছাড় তাফসীর ইবনু মারদুওয়াইয়ে একটি মারফূ‘ হাদীসে রয়েছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
‘হাজ্জের মাস ছাড়া অন্য মাসে হাজ্জের উদ্দেশ্যে ইহরাম বাঁধা কারো উচিত নয়।’ এর ইসনাদও উত্তম। কিন্তু ইমাম শাফি‘ঈ (রহঃ) ও ইমাম বায়হাকী (রহঃ) বর্ণনা করেন যে, এই হাদীসের একজন বর্ণনাকারী হচ্ছেন জাবির ইবনু ‘আবদুল্লাহ (রাঃ) । তাঁকে জিজ্ঞেস করা হয় যে, হাজ্জের মাসগুলোর পূর্বে হাজ্জের ইহরাম বাঁধা যেতে পারে কি? তিনি উত্তরে বলেন, ‘না’। (আল উম্ম ২/১৩২, বায়হাকী ৪/৩৪৩) এ বর্ণনাটি পূর্বের বর্ণনার চেয়ে অধিক সঠিক। সংক্ষিপ্ত সার হলো এই যে, এই বর্ণনা রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর একজন সাহাবীর এবং এর সমর্থন রয়েছে ইবনু ‘আব্বাস (রাঃ) -এর ঐ মন্তব্যের যে, তিনি বলেছেনঃ এটা হলো সুন্নাতেরই একটি অংশ যে, যিলহাজ্জ মাস শুরু হওয়ার আগেই হাজ্জের উদ্দেশ্যে ইহরামের কাপড় পরিধান করা যাবে না। মহান আল্লাহ্‌ই সর্ব বিষয়ে অধিক জ্ঞাত। <br />
<br />
<b> হাজ্জের মাসসমূহ </b><br />
<br />
﴿اَشْهُرٌمَّعْلُوْمٰتٌ﴾-এর ভাবার্থে ‘আবদুল্লাহ ইবনু ‘উমার (রাঃ) বর্ণনা করেন, ‘শাওয়াল, যিলকাদ এবং যিলহাজ্জ মাসের দশ দিন।’ (সহীহুল বুখারী-৩/৪৯০, ফাতহুল বারী  ৩/৪৯০) এই বর্ণনাটি তাফসীর ইবনু জারীর এবং তাফসীর মুসতাদরাক হাকিমে রয়েছে। ইবনু ‘উমার (রাঃ) , ‘আলী (রাঃ) , ইবনু মাস‘ঊদ (রাঃ) , ‘আবদুল্লাহ ইবনু যুবাইর (রাঃ) এবং ‘আবদুল্লাহ্ ইবনু ‘আব্বাস (রাঃ) থেকেও এটা বর্ণিত আছে। ‘আতা (রহঃ) মুজাহিদ (রহঃ) , ইবরাহীম নাখ‘ঈ (রহঃ) , শা‘বী (রহঃ) , হাসান বাসরী (রহঃ) , ইবনু সীরীন (রহঃ) , মাকহুল (রহঃ) , কাতাদাহ (রহঃ) , যাহহাক ইবনু মাযাহিম (রহঃ) , বারী ‘ ইবনু আনাস (রহঃ) , কাতাদাহ (রহঃ) এবং মুকাতিল ইবনু হিব্বান (রহঃ) -ও এই কথাই বলেন। (তাফসীর ইবনু আবী হাতিম ২/৪৮৬-৪৮৮) ইবনু জারীর (রহঃ) -ও একেই প্রাধান্য দিয়ে বলেনঃ এটি একটি সাধারণ বিষয় যে, দুই মাস এবং তৃতীয় মাসের অংশকে মাসসমূহ বলা হয়ে থাকে। যেমন ‘আরবরা তাদের কথা বলার সময় বলে থাকে, আমি অমুক অমুক ব্যক্তির কাছে এ বছর কিংবা এ দিনেই গিয়েছি। অথচ সে শুধুমাত্র বছরের কোন এক মাসে অথবা দিনে যাতায়াত করেছিলো। কুর’আন মাজীদেও রয়েছে ﴿فَمَنْ تَعَجَّلَ فِیْ یَوْمَیْنِ﴾। অর্থাৎ যে (২নং সূরাহ্ বাকারাহ, আয়াত নং ২০৩) দু’দিনের তাড়াতাড়ি করে।’ অথচ ঐ তাড়াতাড়ি দের দিনের হয়ে থাকে। কিন্তু বর্ণনায় দু’দিন বলা হয়েছে।’<br />
<br />
ইবনু আবী হাতিম (রহঃ)  ‘আবদুল্লাহ (রাঃ) থেকে বর্ণনা করেন যে, হাজ্জের মাসগুলোতে ‘উমরাহ্ করা ঠিক নয়। ইবনু জারীর (রহঃ) -ও বলেন যে, শাওয়াল, যিলক্বাদ ও যিলহাজ্জ মাস হাজ্জের জন্য নির্ধারিত বলে ধারণা পোষণকারীদের মতে এই মাসগুলোতে ‘উমরাহ করা যাবে না। যদিও হাজ্জের কার্যাবলী মীনার দিন অতিক্রান্ত হওয়া মাত্রই শেষ হয়ে যায়। যেমন মুহাম্মাদ ইবনু সীরীন বলেছেন যে, এমন কোন বিদ্বান নেই যে, হাজ্জের মাসসমূহ ছাড়া অন্য মাসেই ‘উমরাহ পালন করা যে উত্তম এই মর্মে কারো সন্দেহ থাকতে পারে না। <br />
<br />
হাজ্জের ইহরাম বাঁধলে তা পূর্ণ করা আবশ্যক<br />
<br />
অতঃপর ইরশাদ হচ্ছেঃ ‘فَمَنْ فَرَضَ فِيْهِنَّ الْحَجَّ ‘যে ব্যক্তি এই মাসগুলোতে হাজ্জের সংকল্প করে’ অর্থাৎ হাজ্জের ইহরাম বাঁধে। এর দ্বারা প্রমাণিত হচ্ছে যে, হাজ্জের ইহরাম বাঁধা ও তা পুরা করা অবশ্য কর্তব্য। এখানে ‘ফারায’ শব্দের অর্থ হচ্ছে সংকল্প করা। ইবনু ‘আব্বাস (রাঃ) বলেন যে, এর দ্বারা তাদেরকে বুঝানো হয়েছে যারা হাজ্জ ও ‘উমরাহ্‌ ইহরাম বেঁধেছে। ‘আতা (রহঃ) বলেন যে, এখানে ‘ফারায’ এর ভাবার্থ হচ্ছে ইহরাম। ইবরাহীম (রহঃ) ও যাহহাকের (রহঃ) ও উক্তি এটাই। (তাফসীর তাবারী ৪/১২৩) <br />
<br />
<b> হাজ্জ পালন অবস্থায় স্ত্রী গমন করা নিষিদ্ধ  </b><br />
<br />
ইবনু ‘আব্বাস (রাঃ) বলেন যে, ইহরাম বেঁধে ‘লাব্বাইক’ পাঠের পর কোন স্থানে থেমে যাওয়া উচিত নয়। অন্যান্য মনীষীদেরও এটাই উক্তি। কোন কোন মনীষী বলেন যে, ‘ফারায’ শব্দের ভাবার্থ হচ্ছে লাব্বাইক পাঠ। رَفَثٌ শব্দের অর্থ হচ্ছে সহবাস। যেমন কুর’আনুল কারীমে অন্য জায়গায় রয়েছেঃ  ﴿اُحِلَّ لَكُمْ لَیْلَةَ الصِّیَامِ الرَّفَثُ اِلٰى نِسَآىِٕكُمْ﴾<br />
<br />
‘রামাযানের রাতে আপন স্ত্রীদের সাথে মিলামিশা করা তোমাদের জন্য বৈধ করা হয়েছে।’ (২নং সূরাহ আল বাকারা, আয়াত- ১৮৭) ইহরাম অবস্থায় সহবাস এবং এর পূর্ববর্তী সমস্ত কাজই হারাম। যেমন প্রেমালাপ করা, চুমু দেয়া এবং স্ত্রীদের বিদ্যমানতায় এসব কথা আলোচনা করা। কেউ কেউ পুরুষদের মাজলিসেও এসব কথা আলোচনা করাকে رَفَثٌ-এর অন্তর্ভ্ক্তু করেছেন। <br />
<br />
ইবনু জারীর (রহঃ) নাফি‘ (রহঃ) হতে বর্ণনা করেন, ‘আবদুল্লাহ্ ইবনু ‘উমার (রাঃ) বলেছেনঃ ‘রাফাস’ শব্দের অর্থ হলো সহবাস অথবা এ বিষয়ে কোন পুরুষ কিংবা মহিলার সাথে উচ্চারণ করা, বাক্যালাপ করা। (তাফসীর তাবারী ৪/১২৬) ‘আতা ইবনু আবূ রাবাহ (রহঃ) বলেন যে, ‘রাফাছ’ অর্থ হলো সহবাস অথবা অযথা বাক্যলাপ করা। (তাফসীর তাবারী ৪/১২৭) আমর ইবনু দিনার (রহঃ) -ও অনুরূপ মতামত ব্যক্ত করেছেন। ‘আতা (রহঃ) বলেন যে, এর সাথে সাথে স্বীকার করার ব্যাপারেও আলোচনা করতে নিষেধ করা হয়েছে। (তাফসীর তাবারী ৪/১২৮) তাউস (রহঃ) বলেন, যদি কেউ বলে যে, ‘ইহরাম থেকে মুক্ত হয়ে আমি তোমার সাথে সহবাস করবো, তাহলে তাও ‘রাফাছ’ এর অন্তর্ভুক্ত। (তাফসীর তাবারী ৪/১২৮) আবুল ‘আলিয়া (রহঃ) থেকেও একই বিশ্লেষণ করা হয়েছে। ‘আলী ইবনু আবী ত্বালহা (রহঃ) বলেন, ইবনু ‘আব্বাস (রাঃ) বলেছেনঃ রাফাছ হলো স্ত্রীদের সাথে সহবাস করা, তাকে চুমু দেয়া, তাকে আদর সোহাগ করা তার সাথে অশ্লীল কথাবার্তা বলা এবং এ ধরনের অন্যান্য কাজসমূহ। (তাফসীর তাবারী ৪/১২৯) ইবনু ‘উমার (রাঃ) এবং ইবনু ‘আব্বাস (রাঃ) বলেন যে, ‘রাফাছ’ শব্দের অর্থ হলো মহিলাদের সাথে সহবাস করা। (তাফসীর তাবারী ৪/১২৯) একই মত পোষণ করেছেন সা‘ঈদ ইবনু যুবাইর (রহঃ) , ইকরিামহ (রহঃ) , মুজাহিদ (রহঃ) , ইবরাহীম নাখ‘ঈ (রহঃ) , আবুল ‘আলিয়া (রহঃ) প্রমুখ জন। তারা এটা বর্ণনা করেছেন ‘আতা (রহঃ) , মাকহুল (রহঃ) , ‘আতা আল-খুরাসানী (রহঃ)  ‘আতা ইবনু ইয়াসার (রহঃ) , আতিয়া (রহঃ) , ইবরাহীম (রহঃ) , রাবী‘ ইবনু আনাস (রহঃ) , যুহরী (রহঃ) , সুদ্দী (রহঃ) , মালিক ইবনু আনাস (রহঃ) , মুকাতিল ইবনু হিব্বান (রহঃ) , আবদুল কারীম ইবনু মালিক (রহঃ) , হাসান বাসরী (রহঃ) , কাতাদাহ (রহঃ) , যাহহাক (রহঃ) এবং অন্যান্যদের কাছ থেকে। <br />
<br />
<b> হাজ্জের সময় নিষিদ্ধ বিষয়সমূহ থেকে বিরত থাকতে হবে </b><br />
<br />
فُسُوْقٌ শব্দের অর্থ হচ্ছে অবাধ্য হওয়া, শিকার করা, গালি দেয়া ইত্যাদি। وَلَافُسُوْقَ-এর অর্থ হলো আর না পাপের কাজ। মিকসাম (রহঃ) এবং অন্যান্য বিদ্বানগণও ইবনু ‘আব্বাস (রহঃ) থেকে বর্ণনা করেছেন, এটা হলো অবাধ্যতা। একই মতামত ব্যক্ত করেছেন ‘আতা (রহঃ) , মুজাহিদ (রহঃ) , তাউস (রহঃ) , ইকরামাহ (রহঃ) , সা‘ঈদ ইবনু যুবাইর (রহঃ) , মুহাম্মাদ ইবনু কা‘ব (রহঃ) , হাসান বাসরী (রহঃ) , কাতাদাহ (রহঃ) , ইবরাহীম নাখ‘ঈ (রহঃ) , যুহরী (রহঃ) , রাবী‘ ইবনু আনাস (রহঃ) , ‘আতা ইবনু ইয়াসার (রহঃ) , ‘আতা আল খুরাসানী (রহঃ) এবং মুকাতিল ইবনু হিব্বান (রহঃ)  (তাফসীর ইবনু আবী হাতিম ২/৪৯৭-৫০০) <br />
<br />
ইবনু ওয়াহাব (রহঃ) নাফি‘ (রহঃ) থেকে বর্ণনা করেন, ‘আবদুল্লাহ ইবনু ‘উমার (রাঃ) বলেছেন ‘ফুসুক হলো ঐ সমস্ত কাজ করা যা মহান আল্লাহ্‌ হারাম এলাকায় করতে নিষেধ করেছেন। (তাফসীর ইবনু আবী হাতিম ২/৪৯৭) <br />
<br />
অন্যান্য অনেক ‘আলিম বলেছেন যে, ‘ফুসুক’ হলে কাউকে অভিশাপ করা। তারা নিম্নের হাদীসের ওপর ভিত্তি করে এ কথা বলেছেনঃ<br />
<br />
   سِبَابُ الْمُسْلِمِ فُسُوقٌ، وَقِتَالُهُ كُفْرٌ.<br />
<br />
কোন মুসলিমকে গালি দেয়া হলো ‘ফুসূক’ এবং হত্যা করা হলো কুফরী। (ফাতহুল বারী  ১/১৩৫) <br />
<br />
‘আবদুর রহমান ইবনু যায়দ ইবনু আসলাম (রহঃ) বলেন যে, মহান আল্লাহ্‌ ছাড়া অন্য দেব-দেবীর নামে পশু যবেহ করাও হচ্ছে ‘ফুসূক’ যেমনটি মহান আল্লাহ্‌ বলেনঃ  ﴿اَوْ فِسْقًا اُهِلَّ لِغَیْرِ اللّٰهِ بِهٖ﴾<br />
<br />
‘অথবা ‘ফিসক’ যা মহান আল্লাহ্‌ ছাড়া অন্যের নামে যবেহ করা হয়েছে।’ (৬নং সূরাহ্ আন‘আম. আয়াত নং ১৪৫) <br />
<br />
খারাপ উপাধি দ্বারা ডাকাও ফিসক। যেমন আল কুর’আনে ঘোষিত হয়েছে ﴿وَلَاتَنَابَزُوْابِالْاَلْقَابِ﴾<br />
<br />
এবং তোমরা একে অপরের মন্দ নামে ডেকো না। (৪৯নং সূরাহ্ হুজরাত, আয়াত নং ১১) সংক্ষিপ্ত কথা এই যে, মহান আল্লাহ্‌র প্রত্যেক অবাধ্যতাই ফিসকের অন্তর্ভুক্ত। এটা সর্বদাই অবৈধ বটে; কিন্তু সম্মানিত মাসগুলোতে এর অবৈধ্যতা আরো বৃদ্ধি পায়। মহান আল্লাহ্‌ বলেনঃ<br />
<br />
﴿مِنْهَاۤ اَرْبَعَةٌ حُرُمٌ ذٰلِكَ الدِّیْنُ الْقَیِّمُ١ۙ۬ فَلَا تَظْلِمُوْا فِیْهِنَّ اَنْفُسَكُمْ ﴾<br />
<br />
 ‘তার মধ্যে চারটি নিষিদ্ধ মাস। এটা হলো সুপ্রতিষ্ঠিত ব্যবস্থা। অতএব তোমরা এ মাসগুলোতে অর্থাৎ ধর্মের বিরুদ্ধাচরণ করে নিজেদের ক্ষতি সাধন করো না।’ (৯নং সূরাহ্ তাওবাহ, আয়াত নং ৩৬) <br />
<br />
অনুরূপভাবে হারামের মধ্যে এর অবৈধ্যতা বৃদ্ধি পায়। যেমন ইরশাদ হচ্ছেঃ<br />
<br />
﴿وَ مَنْ یُّرِدْ فِیْهِ بِاِلْحَادٍۭ بِظُلْمٍ نُّذِقْهُ مِنْ عَذَابٍ اَلِیْمٍ﴾<br />
<br />
 ‘আর যে ইচ্ছা করে তাতে পাপ কাজের সীমালঙ্ঘন করে, তাকে আমি আস্বাদন করাবো মর্মদন্ত শাস্তি।’ (২২নং সূরাহ্ হাজ্জ, আয়াত নং ২৫) <br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
مَنْ حَجَّ هَذَا الْبَيْتَ فَلَمْ يَرْفُثْ وَلَمْ يَفْسُقْ، خَرَجَ مِنْ ذُنُوبِهِ كَيَوْمِ وَلَدَتْهُ أُمُّهُ.<br />
<br />
যে ব্যক্তি এই বায়তুল্লার হাজ্জ করে সে যেন ‘রাফাস’ এবং ‘ফিসক’ না করে। তাহলে সে পাপ হতে এমনই মুক্ত হয়ে যাবে যে, যেমন তার জন্মের দিন ছিলো।’  (সহীহুল বুখারী-২/২৫/১৮১৯,১৮২০, সহীহ মুসলিম-২/৪৩৮/৯৮৩) <br />
<br />
<b> হাজ্জের সময় তর্ক-বিতর্ক থেকে বিরত থাকতে হবে </b><br />
<br />
এরপরে ইরশাদ হচ্ছেঃ وَلَاجِدَالَفِيالْحَجِّ ‘হাজ্জে কলহ নেই।’ এ সম্পর্কে দু’টি অভিমত বিদ্যমান। যথা- <br />
<br />
১. হাজ্জের সময় এবং হাজ্জের আরকান ইত্যাদির মধ্যে তোমরা কলহ করো না। আবুল ‘আলিয়া (রহঃ) , ‘আতা (রহঃ) , মুজাহিদ (রহঃ) , সা‘ঈদ ইবনু যুবাইর (রহঃ) , ইকরামাহ (রহঃ) , জাবির ইবনু যায়দ (রহঃ) , ‘আতা আল খুরাসানী (রহঃ) , মাকহুল (রহঃ) , সুদ্দী (রহঃ) , মুকাতিল ইবনু হাইয়্যান (রহঃ) , ‘আমর ইবনু দিনার (রহঃ) , যাহহাক (রহঃ) , রাবী‘ ইবনু আনাস (রহঃ) , ইবরাহী নাখ‘ঈ (রহঃ) , ‘আতা ইবনু ইয়াসার (রহঃ) , হাসান (রহঃ) , কাতাদাহ (রহঃ) , যুহরী (রহঃ) প্রমুখ থেকে ভাবার্থ এটাও বর্ণনা করা হয়েছে যে, তোমরা হাজ্জের সফরে পরস্পর ঝগড়া বিবাদ করো না, একে অপরকে রাগান্বিত করো না এবং কেউ কাউকে গালি দিয়ো না। (তাফসীর ইবনু আবী হাতিম ২/৫০৩-৫০৫) <br />
<br />
২. جدال থেকে উদ্দেশ্য ঝগড়া-ফাসাদ করা। (হাদীসটি য‘ঈফ। সুনান আবূ দাউদ-২/১৬৩/১৮১৮, সুনান ইবনু মাজাহ-২/৯৭৮/২৯৩৩, মুসনাদ আহমাদ -৬/৩৪৪, সুনান বায়হাক্বী-৫/৬৮, সহীহ ইবনু খুযায়মাহ-৪/১৯৮/২৬৭৯, মুসতাদরাক হাকিম-১/৪৫৩, ৪৫৪, সিলসিলাতুয য‘ঈফাহ-২২৮১) <br />
<br />
انْظُرُوا إِلَى هَذَا المُحْرِم مَا يَصْنَعُ ؟<br />
<br />
তাফসীর মুসনাদ আবদ ইবনু হামীদে একটি হাদীস রয়েছে, জাবির ইবনু ‘আবদুল্লাহ (রাঃ) থেকে বর্ণিত আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
مَنْ قضَى نُسُكَه وسلِم الْمُسْلِمُونَ مِنْ لِسَانِهِ وَيَدِهِ، غُفِرَ لَهُ مَا تَقَدَّمَ مِنْ ذَنْبِهِ.<br />
<br />
 ‘যে ব্যক্তি এরূপ অবস্থায় হাজ্জ পূর্ণ করলো যে, কোন মুসলিম তার হাতের দ্বারা এবং মুখের দ্বারা কষ্ট পেলো না, তার পূর্বের সমস্ত পাপ ক্ষমা হয়ে গেলো। (হাদীসটি য‘ঈফ। আল মুতালিবুল ‘আলিয়া লি ইবনু হাজার-১/৩২৪/১০৮৭, আল কামিল-২/৪৪) <br />
<br />
<b> হাজ্জের সময় মহান আল্লাহ্‌র যিক্রে মশগুল থাকতে হবেএবং হাজ্জের পাথেয় থাকতে হবে </b><br />
<br />
অতঃপর মহান আল্লাহ্‌ বলেনঃ ﴿وَ مَا تَفْعَلُوْا مِنْ خَیْرٍ یَّعْلَمْهُ اللّٰهُ﴾ ‘তোমরা যে কোন সৎ কাজ করো না কেন মহান আল্লাহ্‌ অবগত আছেন।’ ওপরে যেহেতু অন্যায় ও অশ্লীল কাজ হতে বাঁধা দেয়া হয়েছে, কাজেই এখানে সাওয়াবের কাজের প্রতি উৎসাহ প্রদান করা হচ্ছে এবং বলা হয়েছে যে, তাদেরকে কিয়ামতের দিন প্রতিটি সৎ কাজের পূর্ণ প্রতিদান দেয়া হবে। মহান আল্লাহ্‌ বলেনঃ<br />
<br />
 ﴿وَتَزَوَّدُوْافَاِنَّخَیْرَالزَّادِالتَّقْوٰى﴾<br />
<br />
তোমরা হাজ্জের সফরে নিজেদের সাথে পাথেয় নিয়ে নাও। ইবনু ‘আব্বাস (রাঃ) বলেন যে, জনগণ পাথেয় ছাড়াই হাজ্জের সফরে বেরিয়ে পড়তো। পরে তারা মানুষের কাছে চেয়ে বেড়াতো। এই জন্যই এ নির্দেশ দেয়া হয়েছেঃ ‘আর তোমরা তোমাদের সাথে পাথেয় নিয়ে নাও।’ ইকরামাহ (রহঃ) এবং উয়াইনা (রহঃ) -ও এ কথাই বলেছেন। সহীহুল বুখারী, সুনান নাসাঈ  প্রভৃতিতেও এই বর্ণনাগুলো রয়েছে। একটি বর্ণনায় এটাও রয়েছে যে, ইয়ামানবাসীরা এরূপ করতো এবং বলতো, ‘আমরা মহান আল্লাহ্‌র ওপর নির্ভরশীল।’ (সহীহুল বুখারী- ৩/৪৪৯/১৫২৩, ফাতহুল বারী  ৩/৪৪৯, সুনান আবূ দাঊদ-২/১৪১/১৭৩০, সহীহ ইবনু হিব্বান-৪/১৬৪/২৬৮০) ‘আবদুল্লাহ ইবনু ‘উমার (রাঃ) থেকে এও বর্ণিত। যখন তারা ইহরাম বাঁধতো তখন তাদের কাছ যে পাথেয় থাকতো তা তারা ফেলে দিতো এবং পুনরায় নতুনভাবে পাথেয় গ্রহণ করতো। এ জন্যই তাদের ওপর এই নির্দেশ দেয়া হয় যে, তারা যেন এরূপ না করে এবং আটা, ছাতু ইত্যাদি খাদ্য যেন পাথেয় হিসেবে সাথে নেয়। (তাফসীর তাবারী ৪/১৫৬) ইবনু ‘উমার (রাঃ) তো এ কথাও বলেছেন যে, সফরে উত্তম পাথেয় রাখার মধ্যেই মানুষের মর্যাদা নিহিত রয়েছে। সাথীদের প্রতি মন খুলে খরচ করাও তিনি শর্ত আরোপ করতেন। <br />
<br />
<b> পরকালে পাথেয় </b><br />
<br />
ইহলৌকিক পাথেয় এর বর্ণনার সাথে মহান আল্লাহ্‌ পারলৌকিক পাথেয় এর প্রস্তুতি গ্রহণের প্রতিও গুরুত্ব আরোপ করেছেন। অর্থাৎ বান্দা যেন তার কবর রূপ সফরে মহান আল্লাহ্‌র ভয়কে পাথেয় হিসেবে সাথে নিয়ে যায়। যেমন অন্য স্থানে পোশাকের বর্ণনা দিয়ে মহান আল্লাহ্‌ বলেনঃ<br />
<br />
﴿ورِیْشًا وَ لِبَاسُ التَّقْوٰى١ۙ ذٰلِكَ خَیْرٌ﴾<br />
<br />
 ‘আর শোভা বর্ধনের জন্য। আর তাকওয়ার পোশাক হচ্ছে সর্বোত্তম পোশাক। (৭নং সূরাহ্ আ‘রাফ, আয়াত নং ২৬) অর্থাৎ বান্দা যেন বিনয়, নম্রতা, আনুগত্য এবং আল্লাহ্‌ভীরুতার গোপনীয় পোশাক হতে শূন্য না থাকে। এমনকি এই গোপনীয় পোশাক বাহ্যিক পোশাক হতে বহু গুণে শ্রেয়। <br />
<br />
বর্ণিত আছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
مَنْ يَتَزَوَّدْ فِي الدُّنْيَا يَنْفَعه فِي الْآخِرَةِ.<br />
<br />
 ‘যে ব্যক্তি দুনিয়ার পাথেয় গ্রহণ করে তা আখিরাতে তার উপকারে আসবে।’  (হাদীসটি য‘ঈফ। আল মাজমা‘উয যাওয়ায়িদ-১০/৩১১, তাবারানী, সিলসিলাতুয য‘ঈফাহ-৪৬৬৬) <br />
মুকাতিল ইবনু হাইয়্যান বলেন যে, যখন وتزودا এর আয়াতটি অবতীর্ণ হলো তখন এ নির্দেশ শুনে একজন দরিদ্র্র সাহাবী (রাঃ) বলেন, ‘হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম) ! আমার নিকট তো কিছুই নেই।’ তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেনঃ<br />
<br />
تَزَوَّدْ مَا تَكُفُّ بِهِ وَجْهَكَ عَنِ النَّاسِ، وَخَيْرُ مَا تَزَوَّدْتُمُ التَّقْوَى.<br />
<br />
 ‘এতোটুকু তো রয়েছে, তোমাকে কারো কাছে ভিক্ষা করতে হয় না ও উত্তম পাথেয় মহান আল্লাহ্‌র ভয়।’ (হাদীসটি য‘ঈফ। তাফসীর ইবনু আবী হাতিম ) <br />
<br />
অতঃপর মহান আল্লাহ্‌ বলেনঃ<br />
<br />
﴿وَ اتَّقُوْنِ یٰۤاُولِی الْاَلْبَابِ﴾ হে জ্ঞানবানগণ! তোমরা আমাকে ভয় করো। অর্থাৎ আমার শাস্তি ও পাকড়াওকে ভয় করো এবং তোমরা আমার নির্দেশকে অমান্য করো না। তাহলেই মুক্তি পেয়ে যাবে এবং এটাই হবে জ্ঞানের পরিচায়ক।<br />
</div></div></div></div><div class="panel panel-default"><div class="panel-heading" role="tab" id="heading_2_197_1"><h4 class="panel-title"><a role="button" data-toggle="collapse" data-parent="#accordion" href="#collapse_2_197_1" aria-expanded="true" aria-controls="collapse_2_197_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_197_1" class="panel-collapse collapse" role="tabpanel" aria-labelledby="heading_2_197_1"><div class="panel-body"><div class="tafseer_content"><p>হজ্ব হয় সুবিদিত মাসগুলোতে [১]। তারপর যে কেউ এ মাসগুলোতে হজ্ব করা স্থির করে সে হজ্বের সময় স্ত্রী-সম্ভোগ [২], অন্যায় আচরণ [৩], ও কলহ-বিবাদ [৪] করবে না। আর তোমরা উত্তম কাজ থেকে যা-ই কর আল্লাহ্‌ তা জানেন [৫] আর তোমরা পাথেয় সংগ্রহ কর [৬]। নিশ্চয় সবচেয়ে উত্তম পাথেয় হচ্ছে তাকওয়া। হে বোধসম্পন্ন ব্যক্তিগণ ! তোমরা আমারই তাকওয়া অবলম্বন কর [৭] । <br /> <br />[১] যারা হজ্ব অথবা উমরা করার নিয়্যতে এহ্‌রাম বাঁধে, তাদের উপর এর সকল অনুষ্ঠানক্রিয়াদি সম্পন্ন করা ওয়াজিব হয়ে পড়ে। এ দু'টির মধ্যে উমরার জন্য কোন সময় নির্ধারিত নেই। বছরের যে কোন সময় তা আদায় করা যায়। কিন্তু হজ্বের মাস এবং এর অনুষ্ঠানাদি আদায়ের জন্য সুনির্দিষ্ট তারিখ নির্ধারিত রয়েছে। কাজেই এ আয়াতের শুরুতেই বলে দেয়া হয়েছে যে, হজ্বের ব্যাপারটি উমরার মত নয়। এর জন্য কয়েকটি মাস রয়েছে, সেগুলো প্রসিদ্ধ ও সুবিদিত। আর তা হচ্ছে শাওয়াল, যিল্‌ক্বদ ও জিলহজ্ব। হজ্বের মাস শাওয়াল হতে আরম্ভ হওয়ার অর্থ হচ্ছে, এর পূর্বে হজ্বের এহ্‌রাম বাঁধা জায়েয নয়। <br /> <br />[২] (رفث) , ‘রাফাস’ একটি ব্যাপক শব্দ, যাতে স্ত্রী সহবাস ও তার আনুষাঙ্গিক কর্ম, স্ত্রীর সাথে ঘনিষ্ঠভাবে মেলামেশা, এমনকি খোলাখুলিভাবে সহবাস সংক্রান্ত আলাপ আলোচনাও এর অন্তর্ভুক্ত। এহ্‌রাম অবস্থায় এ সবই হারাম। হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, “যে কেউ এমনভাবে হজ্জ করবে যে, তাতে ‘রাফাস’, ‘ফুসূক’ ও ‘জিদাল’ তথা অশ্লীলতা, পাপ ও ঝগড়া ছিল না, সে তার হজ্জ থেকে সে দিনের ন্যায় ফিরে আসল যে দিন তাকে তার মা জন্ম দিয়েছিল। &#34; [বুখারী&#59; ১৫২১, মুসলিম&#59; ১৩৫০] <br /> <br />[৩] (فسوق)  ‘ফুসুক’ এর শাব্দিক অর্থ বের হওয়া। কুরআনের ভাষায় নির্দেশ লংঘন বা নাফরমানী করাকে ‘ফুসুক’ বলা হয়। সাধারণ অর্থে যাবতীয় পাপকেই ফুসুক বলে। তাই অনেকে এস্থলে সাধারণ অর্থই নিয়েছেন। কিন্তু আবদুল্লাহ ইবনে উমর রাদিয়াল্লাহু আনহু ‘ফুসুক’ শব্দের অর্থ করেছেন - সে সকল কাজ-কর্ম যা এহরাম অবস্থায় নিষিদ্ধ। স্থান অনুসারে এ ব্যাখ্যাই যুক্তিযুক্ত। কারণ সাধারণ পাপ এহ্‌রামের অবস্থাতেই শুধু নয়; বরং সবসময়ই নিষিদ্ধ। যে সমস্ত বিষয় প্রকৃতপক্ষে নাজায়েয ও নিষিদ্ধ নয়, কিন্তু এহরামের জন্য নিষেধ ও নাজায়েয, তা হচ্ছে ছয়টিঃ (১) স্ত্রী সহবাস ও এর আনুষাঙ্গিক যাবতীয় আচরণ; এমনকি খোলাখুলিভাবে সহবাস সংক্রান্ত আলাপ-আলোচনা। (২) স্থলভাগের জীব-জন্তু শিকার করা বা শিকারীকে বলে দেয়া। (৩) নখ বা চুল কাটা। (৪) সুগন্ধি দ্রব্যের ব্যবহার। এ চারটি বিষয় নারী-পুরুষ নির্বিশেষে সকলের জন্যই এহ্‌রাম অবস্থায় হারাম বা নিষিদ্ধ। অবশিষ্ট দুটি বিষয় পুরুষের সাথে সম্পৃক্ত। (৫) সেলাই করা কাপড় পোষাকের মত করে পরিধান করা। (৬) মাথা ও মুখমণ্ডল আবৃত করা। আলোচ্য ছয়টি বিষয়ের মধ্যে স্ত্রী সহবাস যদিও ‘ফুসুক’ শব্দের অন্তর্ভুক্ত, তথাপি একে 'রাফাস' শব্দের দ্বারা স্বতন্ত্রভাবে এজন্যে ব্যক্ত করা হয়েছে যে, এহ্‌রাম অবস্থায় এ কাজ থেকে বিরত থাকা অত্যন্ত গুরুত্বপূর্ণ। কেননা, এর কোন ক্ষতিপূরণ বা বদলা দেয়ার ব্যবস্থা নেই। কোন কোন অবস্থায় এটা এত মারাত্মক যে, এতে হজই বাতিল হয়ে যায়। অবশ্য অন্যান্য কাজগুলোর কাফ্‌ফারা বা ক্ষতিপূরণ দেয়ার ব্যবস্থা রয়েছে। আরাফাতে অবস্থান শেষ হওয়ার পূর্বে স্ত্রী সহবাস করলে হজ্ব ফাসেদ হয়ে যাবে। গাভী বা উট দ্বারা এর কাফ্‌ফারা দিয়েও পরের বছর পুনরায় হজ্ব করতেই হবে। এজন্যেই (فَلَا رَفَثَ) শব্দ ব্যবহার করে একে স্বতন্ত্রভাবে বর্ণনা করা হয়েছে। <br /> <br />[৪] (جدال)  শব্দের অর্থ একে অপরকে পরাস্ত করার চেষ্টা করা। এ জন্যেই বড় রকমের বিবাদকে (جدال) বলা হয়। এ শব্দটিও অতি ব্যাপক। কেউ কেউ এস্থলে ‘ফুসুক’ ও ‘জিদাল’ শব্দদ্বয়কে সাধারণ অর্থে ব্যবহার করে এ অর্থ নিয়েছেন যে, ‘ফুসুক’ ও ‘জিদাল’ সর্বক্ষেত্রেই পাপ ও নিষিদ্ধ, কিন্তু এহরামের অবস্থায় এর পাপ গুরুতর। পবিত্র দিনসমূহে এবং পবিত্র স্থানে, যেখানে শুধুমাত্র আল্লাহ্‌র ‘ইবাদাতের জন্য আগমন করা হয়েছে এবং ‘লাব্বাইকা লাব্বাইকা' বলা হচ্ছে, এহরামের পোষাক তাদেরকে সবসময় এ কথা স্মরণ করিয়ে দিচ্ছে যে, তোমরা এখন ‘ইবাদাতে ব্যস্ত, এমতাবস্থায় ঝগড়া-বিবাদ ইত্যাদি অত্যন্ত অন্যায় ও চরমতম নাফরমানীর কাজ। [মাআরিফুল কুরআন, সংক্ষেপিত] <br /> <br />[৫] ইহরামকালে নিষিদ্ধ বিষয়াদি বর্ণনা করার পর উল্লেখিত বাক্যে হিদায়াত করা হচ্ছে যে, হজের পবিত্র সময় ও স্থানগুলোতে শুধু নিষিদ্ধ কাজ থেকেই বিরত থাকা যথেষ্ট নয়, বরং সুবর্ণ সুযোগ মনে করে আল্লাহ্‌র যিক্‌র ও ইবাদাত এবং সৎকাজে সদা আত্মনিয়োগ কর। তুমি যে কাজই কর না কেন, আল্লাহ্ তা'আলা জানেন। আর এতে তোমাদেরকে অতি উত্তম প্রতিদানও দেয়া হবে। <br /> <br />[৬] এ আয়াতে ঐ সমস্ত ব্যক্তির সংশোধনী পেশ করা হয়েছে যারা হজ ও উমরাহ করার জন্য নিঃস্ব অবস্থায় বেরিয়ে পড়ে। অথচ দাবী করে যে, আমরা আল্লাহ্‌র উপর ভরসা করছি। পক্ষান্তরে পথে ভিক্ষাবৃত্তিতে লিপ্ত হয়। নিজেও কষ্ট করে এবং অন্যকেও পেরেশান করে। তাদেরই উদ্দেশ্যে নির্দেশ দেয়া হয়েছে যে, হজের উদ্দেশ্যে সফর করার আগে প্রয়োজনীয় পাথেয় সাথে নেয়া বাঞ্ছনীয়, এটা তাওয়াকুলের অন্তরায় নয়। বরং আল্লাহ্‌র উপর ভরসা করার প্রকৃত অর্থই হচ্ছে আল্লাহ্‌ প্রদত্ত আসবাব পত্র নিজ নিজ সামর্থ্য অনুযায়ী সংগ্রহ ও জমা করে নিয়ে আল্লাহ্‌র উপর ভরসা করা। রাসূল সাল্লাল্লাহু ‘আলাইহি ওয়াসাল্লাম থেকে তাওয়াকুলের এই ব্যাখ্যাই বর্ণিত হয়েছে। <br /> <br />(৭) অর্থাৎ আমার শাস্তি, আমার পাকড়াও, আমার লাঞ্ছনা থেকে নিজেদেরকে বাঁচিয়ে রাখ। কেননা, যারা আমার নির্দেশ অনুসারে চলে না, আমার নিষেধ থেকে দূরে থাকে না তাদের উপর আমার আযাব অবধারিত। <br /></p></div></div></div></div><div class="panel panel-default"><div class="panel-heading" role="tab" id="heading_2_197_2"><h4 class="panel-title"><a role="button" data-toggle="collapse" data-parent="#accordion" href="#collapse_2_197_2" aria-expanded="true" aria-controls="collapse_2_197_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_197_2" class="panel-collapse collapse" role="tabpanel" aria-labelledby="heading_2_197_2"><div class="panel-body"><div class="tafseer_content"><b> ১৯৭ নং আয়াতের তাফসীর: </b><br />
<br />
হজ্জের নির্দিষ্ট কয়েকটি মাস রয়েছে। তা হল শাওয়াল, যুলকা‘দাহ ও যুলহিজ্জা-এর প্রথম ১০ দিন। (এটাই সঠিক মত) (তাফসীর সা‘দী পৃঃ ৭৫)<br />
<br />
তাই এ মাসগুলোতেই হজ্জের ইহরাম বেঁধে কাজ সম্পূর্ণ করা আবশ্যক। ইবনু আব্বাস (রাঃ) বলেন: কোন ব্যক্তির উচিত নয়, হজ্জের মাস ছাড়া অন্য মাসে হজ্জের ইহরাম বাঁধা।<br />
<br />
অন্য বর্ণনায় তিনি (রাঃ) বলেন, সুন্নাত হল কেবল হজ্জের মাসেই ইহরাম বাঁধা।<br />
<br />
জাবের (রাঃ) হতে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: কোন ব্যক্তির উচিত নয় হজ্জের মাস ছাড়া অন্য মাসে হজ্জের ইহরাম বাঁধা। (তাফসীর ইবনে কাসীর, অত্র আয়াতের তাফসীর)<br />
<br />
যে ব্যক্তি ইহরাম বেঁধে নিজের ওপর হজ্জ ফরয করে নেবে তার জন্য স্ত্রী সহবাস ও অনুরূপ কাজ এবং পাপ কাজ ও ঝগড়া বিবাদে লিপ্ত হওয়া হারাম।<br />
<br />
হজ্জের ফযীলত: রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
مَنْ حَجَّ للّٰه فَلَمْ يَرْفُثْ ، وَلَمْ يَفْسُقْ رَجَعَ كَيَوْمِ وَلَدَتْهُ أُمُّهُ<br />
<br />
যে ব্যক্তি আল্লাহ তা‘আলার সন্তুষ্টি অর্জনের লক্ষে হজ্জ করল এবং স্ত্রী সহবাস ও কোন পাপ কাজ করল না সে এমনভাবে ফিরে আসল যেন তার মা আজই তাকে ভূমিষ্ট করেছে। (সহীহ বুখারী হা: ১৮১৯, সহীহ মুসলিম হা: ১৩৫০)<br />
<br />
(وَتَزَوَّدُوْا فَإِنَّ خَيْرَ الزَّادِ.... ) <br />
<br />
<b> অংশের শানে নুযূল: </b><br />
<br />
ইবনু আব্বাস (রাঃ) হতে বর্ণিত, তিনি বলেন, ইয়ামানবাসী হজ্জ করতে আসত কিন্তু কোন পাথেয় সাথে আনত না। তারা বলত: আমরা আল্লাহ তা‘আলার ওপর নির্ভরশীল। তখন এ আয়াতটি অবতীর্ণ হয়। (সহীহ বুখারী হা: ১৫২৩) <br />
<br />
এছাড়াও এ আয়াত নাযিলের কতকগুলো প্রেক্ষাপট পাওয়া যায়। (তাফসীর ইবনে কাসীর, অত্র আয়াতের তাফসীর)<br />
<br />
অতএব হে মু’মিনগণ! তোমরা নামকা ওয়াস্তে ভরসা না করে সফরের পাথেয়স্বরূপ খাবার ও অন্যান্য প্রয়োজনীয় বস্তু সঙ্গে নাও। তবে জেনে রেখ, সর্বোত্তম পাথেয় হল তাক্বওয়া।<br />
<br />
<b> আয়াত থেকে শিক্ষণীয় বিষয়: </b><br />
<br />
১. ইহরাম অবস্থায় স্ত্রী সহবাস ও পাপ কাজ করা সম্পূর্ণ হারাম। যদিও অন্যান্য সময় পাপ কাজ হারাম কিন্তু এ সময় আরো বেশি অপরাধ।<br />
২. উপযুক্ত পন্থা অবলম্বন না করে শুধু আল্লাহ তা‘আলার ওপর ভরসা করার নাম প্রকৃত ভরসা নয়। বরং যে কোন কাজের যথাযথ বৈধ ব্যবস্থা গ্রহণ করত আল্লাহ তা‘আলার ওপর নির্ভর করার নাম ভরসা।<br />
</div></div></div></div><div class="panel panel-default"><div class="panel-heading" role="tab" id="heading_2_197_3"><h4 class="panel-title"><a role="button" data-toggle="collapse" data-parent="#accordion" href="#collapse_2_197_3" aria-expanded="true" aria-controls="collapse_2_197_3"><i class="more-less fa fa-plus"></i>আহসানুল বায়ান</a></h4></div><div id="collapse_2_197_3" class="panel-collapse collapse" role="tabpanel" aria-labelledby="heading_2_197_3"><div class="panel-body"><div class="tafseer_content"><p>সুবিদিত মাসে (যথাঃ শওয়াল, যিলকদ ও যিলহজ্জে) হজ্জ্ব হয়।[১] সুতরাং যে কেউ এই মাসগুলিতে হজ্জ করার সংকল্প করে, সে যেন হজ্জের সময় স্ত্রী-সহবাস (কোন প্রকার যৌনাচার), পাপ কাজ এবং ঝগড়া-বিবাদ না করে।[২] তোমরা যে সৎকাজ কর, আল্লাহ তা জানেন। আর তোমরা (পরকালের) পাথেয় সংগ্রহ কর এবং আত্মসংযমই শ্রেষ্ঠ পাথেয়।[৩] হে জ্ঞানিগণ! তোমরা আমাকেই ভয় কর। <br /> <br />[১] আর তা হল, শাওয়াল, যুল-ক্বা'দাহ এবং যুল-হাজ্জাহ মাসের প্রথম তেরো দিন। অর্থাৎ, উমরাহ তো বছরে সব সময় জায়েয, কিন্তু হজ্জ কেবল নির্দিষ্ট দিনে হয়, তাই হজ্জের ইহরাম হজ্জের মাস ছাড়া অন্য মাসে বাঁধা বৈধ নয়। <em>(ইবনে কাসীর)</em> <br /> <br /><b>মাসআলাঃ</b> হজ্জে ক্বিরান অথবা ইফরাদের ইহরাম মক্কাবাসীরা মক্কার ভিতর থেকেই বাঁধবে। তবে হজ্জে তামাত্তু'র উদ্দেশ্যে উমরার ইহরাম বাঁধার জন্য হারাম সীমানার বাইরে যাওয়া অত্যাবশ্যক। <em>(ফাতহুল বারী, হজ্জ অধ্যায়ঃ উমরাহ পরিচ্ছেদ, মুঅত্তা ইমাম মালিক)</em> অনুরূপ দুনিয়ার অন্যান্য স্থান থেকে আগত লোকেরা ৮ই যুলহজ্জ হজ্জে তামাত্তু'র জন্য মক্কা (নিজের বাসা) থেকেই ইহরাম বাঁধবে। আবার কোন কোন আলেমের নিকট মক্কাবাসীদেরকে উমরার ইহরাম বাঁধার জন্য হারাম সীমানার বাইরে যাওয়ার প্রয়োজন নেই। সুতরাং তারা সর্বপ্রকারের হজ্জ এবং উমরার জন্য নিজ নিজ স্থান থেকেই ইহরাম বাঁধতে পারে। <br /> <br />সতর্কতাঃ হাফেয ইবনুল ক্বাইয়্যেম লিখেছেন যে, রসূল (সাঃ)-এর কথা ও কাজ দ্বারা কেবল দু'প্রকারের উমরাহ প্রমাণিত, এক যা হজ্জে তামাত্তু'র সাথে করা যেতে পারে। আর দ্বিতীয় হল, এমন উমরাহ যা হজ্জের মাস ব্যতীত অন্য দিনে কেবল উমরাহ করার নিয়তে সফর করে করা হয়। এ ছাড়া হারাম সীমানার বাইরে গিয়ে (হারামের নিকটস্থ কোন স্থান থেকে) ইহরাম বেঁধে এসে (একই সফরে একাধিক) উমরা করা বিধেয় নয়। (অবশ্য তার ব্যাপার ভিন্ন, যে আয়েশা রাযিআল্লাহু আনহার মত সমস্যায় পড়ে আগে উমরাহ না করতে পারবে।) <em>(যাদুল মাআ'দ ২খন্ড নতুন ছাপা)</em> <br /> <br />[২] সহীহ বুখারী ও সহীহ মুসলিমে বর্ণিত হাদীসে এসেছে যে, &#34;যে ব্যক্তি এই ঘরের হজ্জ করে এবং অশ্লীল ও শরীয়ত বিরোধী কাজ থেকে নিজেকে বিরত রাখে, সে ব্যক্তি পাপ থেকে এমন পবিত্র হয়ে বেড়িয়ে আসে, যেন সেই দিনই তার মা তাকে নবজাত শিশুরূপে প্রসব করছে।&#34;<em> (বুখারী ১৮১৯-মুসলিম ১৩৫০)</em> <br /> <br />[৩] এখানে 'তাকওয়া' বা আত্মসংযমের অর্থঃ চাওয়া থেকে বেঁচে থাকা। অনেক মানুষ হজ্জের পাথেয় না নিয়েই বাড়ী থেকে বের হত এবং বলত যে, আমাদের আল্লাহর উপর ভরসা আছে। (অতঃপর তারা লোকের কাছে ভিক্ষা করত।) মহান আল্লাহ 'তাওয়াক্কুল' বা ভরসার ঐ অর্থকে ভ্রান্ত প্রমাণ করে পাথেয় নেওয়ার উপর তাকীদ করলেন।</p></div></div></div></div><div class="panel panel-default"><div class="panel-heading" role="tab" id="heading_2_197_4"><h4 class="panel-title"><a role="button" data-toggle="collapse" data-parent="#accordion" href="#collapse_2_197_4" aria-expanded="true" aria-controls="collapse_2_197_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_197_4" class="panel-collapse collapse" role="tabpanel" aria-labelledby="heading_2_197_4"><div class="panel-body"><div class="tafseer_content"><p>হজের সময় নির্দিষ্ট মাসসমূহ। অতএব এই মাসসমূহে যে নিজের উপর হজ আরোপ করে নিল, তার জন্য হজে অশ্লীল ও পাপ কাজ এবং ঝগড়া-বিবাদ বৈধ নয়। আর তোমরা ভাল কাজের যা কর, আল্লাহ তা জানেন এবং পাথেয় গ্রহণ কর। নিশ্চয় উত্তম পাথেয় তাকওয়া। আর হে বিবেক সম্পন্নগণ, তোমরা আমাকে ভয় কর।</p></div></div></div></div><div class="panel panel-default"><div class="panel-heading" role="tab" id="heading_2_197_5"><h4 class="panel-title"><a role="button" data-toggle="collapse" data-parent="#accordion" href="#collapse_2_197_5" aria-expanded="true" aria-controls="collapse_2_197_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_197_5" class="panel-collapse collapse" role="tabpanel" aria-labelledby="heading_2_197_5"><div class="panel-body"><div class="tafseer_content"><p>হজ্জ্বে কয়েকটি মাস আছে সুবিদিত। এসব মাসে যে লোক হজ্জ্বের পরিপূর্ণ নিয়ত করবে, তার পক্ষে স্ত্রীও সাথে নিরাভরণ হওয়া জায়েজ নয়। না অশোভন কোন কাজ করা, না ঝাগড়া-বিবাদ করা হজ্জ্বের সেই সময় জায়েজ নয়। আর তোমরা যাকিছু সৎকাজ কর, আল্লাহ তো জানেন। আর তোমরা পাথেয় সাথে নিয়ে নাও। নিঃসন্দেহে সর্বোত্তম পাথেয় হচ্ছে আল্লাহর ভয়। আর আমাকে ভয় করতে থাক, হে বুদ্ধিমানগন! তোমাদের উপর তোমাদের পালনকর্তার অনুগ্রহ অন্বেষণ করায় কোন পাপ নেই।</p></div></div></div></div><div class="panel panel-default"><div class="panel-heading" role="tab" id="heading_2_197_6"><h4 class="panel-title"><a role="button" data-toggle="collapse" data-parent="#accordion" href="#collapse_2_197_6" aria-expanded="true" aria-controls="collapse_2_197_6"><i class="more-less fa fa-plus"></i>জহুরুল হক</a></h4></div><div id="collapse_2_197_6" class="panel-collapse collapse" role="tabpanel" aria-labelledby="heading_2_197_6"><div class="panel-body"><div class="tafseer_content"><p>হজ হয় কয়েকটি সুবিখ্যাত মাসে, কাজেই যে কেউ এই সময়ে হজ করার সংকল্প করে তার জন্য এ-সবের মধ্যে স্ত্রী-গমন বা দুষ্টামি থাকবে না, বা হজের মধ্যে তর্কাতর্কি চলবে না। আর ভালো যা-কিছু তোমরা কর, আল্লাহ্ তা জানেন। আর পাথেয় সংগ্রহ করো, নিঃসন্দেহ শ্রেষ্ঠ পাথেয় হচ্ছে ধর্মপরায়ণতা। অতএব আমাকে ভয়-শ্রদ্ধা করো, হে জ্ঞানের অধিকারীসব!</p></div></div></div></div></div>