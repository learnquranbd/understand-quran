<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_236_0"><h4 class="panel-title"><a role="button" data-toggle="collapse" data-parent="#accordion" href="#collapse_2_236_0" aria-expanded="true" aria-controls="collapse_2_236_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_236_0" class="panel-collapse collapse" role="tabpanel" aria-labelledby="heading_2_236_0"><div class="panel-body"><div class="tafseer_content"><b> সহবাস হওয়ার আগেই তালাক দেয়া প্রসঙ্গ </b><br />
<br />
বিবাহ বন্ধনের পর সহবাসের পূর্বেও তালাক দেয়ার বৈধতার কথা বলা হচ্ছে। ইবনু ‘আব্বাস (রাঃ) , তাউস (রহঃ) , ইবরাহীম নাখ‘ঈ (রহঃ) এবং হাসান বাসরী (রহঃ) বলেন যে, এখানে مَسٌّ শব্দের অর্থ সহবাস। (তাফসীর ইবনু আবী হাতিম-২/৮৩১) সহবাসের পূর্বে তালাক দেয়া, এমন কি মোহর নির্ধারিত না থাকলেও তালাক দেয়া বৈধ। <br />
<br />
<b> তালাকপ্রাপ্তা স্ত্রীকে অর্থ প্রদান </b><br />
<br />
তবে এতে স্ত্রীদের খুবই মনঃকষ্ট হবে বলে স্বামীদেরকে নির্দেশ দেয়া হচ্ছে যে, তারা যেন তাদের অবস্থা অনুপাতে তালাকপ্রাপ্তা স্ত্রীদেরকে কিছু অর্থ সাহায্য করে। কি পরিমাণ অর্থ দিয়ে সাহায্য করবে এ ব্যাপারে ‘আলিমগণ মতবিরোধ করেছেন। <br />
<br />
ইবনু ‘আব্বাস (রাঃ) বলেন যে, এর সর্বোচ্চ অংশ হচ্ছে গোলাম ও নীচে হচ্ছে চাঁদী এবং সর্বনিম্ন হচ্ছে কাপড়। অর্থাৎ ধনী হলে গোলাম ইত্যাদি তাকে প্রদান করবে। আর যদি গরীব হয় তবে কমপক্ষে তিন খানা কাপড় দিবে। শা‘বী (রহঃ) বলেন যে, তার জন্য মধ্যম শ্রেণীর উপকারী বস্তু হবে জামা, দোপাট্টা, লেপ এবং চাদর। শুরাইহ্ (রহঃ) বলেন যে, পাঁচশ’ দিরহাম প্রদান করবে। ইবনু সীরীন (রহঃ) বলেন যে, গোলাম দিবে বা খাদ্য অথবা কাপড় দিবে। হাসান ইবনু ‘আলী (রাঃ) তাঁর তালাকপ্রাপ্তা স্ত্রীকে দশ হাজার দিয়ে ছিলেন। কিন্তু তিনি বলেছিলেন যে, এই প্রেমা¯পদের বিচ্ছেদের তুলনায় এটা অতি নগণ্য। <br />
<br />
ইমাম আবূ হানীফা (রহঃ) -এর উক্তি এই যে, যদি এই উপকারী বস্তুর পরিমাণ নিয়ে উভয়ের মধ্যে বিতর্কের সৃষ্টি হয় তবে তার বংশের নারীদের যে মোহর রয়েছে তার অধেক প্রদান করবে। ইমাম শাফি‘ঈ (রহঃ) বলেনঃ কোন নির্দিষ্ট জিনিসের ওপর স্বামীকে বাধ্য করা যাবে না। বরং কমপক্ষে যে জিনিসকে মাত‘আ অর্থাৎ উপকারের বস্তু বা আসবাবপত্র বলা হয় সেটাই যথেষ্ট হবে। আমার মতে মাত‘আর সর্বনিম্ন পরিমাণ তাই হবে যা পরিধান করে সালাত আদায় করলে জায়িয হয়ে থাকে। ইমাম শাফি‘ঈ (রহঃ) -এর প্রথম উক্তি ছিলো এইঃ ‘এর সঠিক পরিমাণ আমার জানা নেই। কিন্তু আমার নিকট পছন্দনীয় এই যে, কমপক্ষে ত্রিশ দিরহাম দিতে হবে।’ এটা ‘আবদুল্লাহ ইবনু ‘উমার (রাঃ) হতেও বর্ণিত আছে। <br />
<br />
<b> প্রত্যেক তালাকপ্রাপ্ত নারীকেই কিছু না কিছু আসবাবপত্র দেয়া উচিত </b><br />
<br />
শুধুমাত্র সহবাস করা হয়নি এরূপ নারীদেরকেই মাত‘আ দিতে হবে না-কি প্রত্যেক তালাকপ্রাপ্তা নারীকেই কিছু না কিছু আসবাবপত্র দেয়া উচিত, এ সম্বন্ধে বহু উক্তি রয়েছে। <br />
<br />
প্রথম উক্তিঃ প্রত্যেক তালাকপ্রাপ্তা নারীকেই কিছু না কিছু আসবাবপত্র দেয়া উচিত। কেননা কুর’আন মাজীদের মধ্যে রয়েছেঃ   ﴿وَلِلْمُطَلَّقٰتِ مَتَاعٌۢ بِالْمَعْرُوْفِ حَقًّا عَلَى الْمُتَّقِیْنَ﴾<br />
‘তালাকপ্রাপ্তা নারীদের সঙ্গতভাবে ভরণ-পোষণ করা মুত্তাক্বীদের কর্তব্য।’ (২নংসূরাহআল-বাকারাহ, আয়াত-২৪১) এই আয়াতটি সাধারণ। সুতরাং প্রত্যেকের জন্যই এটা সাব্যস্ত হচ্ছে। অনুরূপভাবে নিম্নের আয়াতটিও তাঁদের দালীলঃ <br />
<br />
﴿یٰۤاَیُّهَا النَّبِیُّ قُلْ لِّاَزْوَاجِكَ اِنْ كُنْتُنَّ تُرِدْنَ الْحَیٰوةَ الدُّنْیَا وَزِیْنَتَهَا فَتَعَالَیْنَ اُمَتِّعْكُنَّ وَاُسَرِّحْكُنَّ سَرَاحًا جَمِیْلًا﴾<br />
<br />
 ‘হে নবী! তুমি তোমার স্ত্রীদের বলে দাও-তোমরা যদি পার্থিব জীবন আর তার শোভাসৌন্দর্য কামনা করো, তাহলে এসো, তোমাদের ভোগসামগ্রী দিয়ে দেই এবং উত্তম পন্থায় তোমাদের বিদায় দেই।’ (৩৩ নং সূরাহ আল আহযাব, আয়াত-২৮) সুতরাং এই সমুদয় সতী সাধ্বী নারী তাঁরাই ছিলেন যাদের মোহর নিধারিত ছিলো এবং যারা মহানবী (সাল্লাল্লাহু ‘আলাইহি ওয়া সাল্লাম) -এর সহধর্মিণী হওয়ার গৌরব অর্জন করেছিলেন। সা‘ঈদ ইবনু যুবাইর (রহঃ) , আবুল ‘আলিয়া (রহঃ) এবং হাসান বাসরী (রহঃ) -এরও উক্তি এটাই। এটাই ইমাম শাফি‘ঈ (রহঃ) -এরও একটি উক্তি। কেউ কেউ তো বলেন যে, এটাই তার নতুন ও সঠিক উক্তি। <br />
দ্বিতীয় উক্তিঃ ঐ তালাকপ্রাপ্তা নারীকে আসবাবপত্র দেয়া কর্তব্য যার সাথে নির্জন ঘরে অবস্থান করা হয়েছে, যদিও তার জন্য মোহর ধার্য করা হয়ে থাকে। যেমন কুর’আনুল কারীমে রয়েছেঃ<br />
<br />
﴿یٰۤاَیُّهَا الَّذِیْنَ اٰمَنُوْۤا اِذَا نَكَحْتُمُ الْمُؤْمِنٰتِ ثُمَّ طَلَّقْتُمُوْهُنَّ مِنْ قَبْلِ اَنْ تَمَسُّوْهُنَّ فَمَا لَكُمْ عَلَیْهِنَّ مِنْ عِدَّةٍ تَعْتَدُّوْنَهَا١ۚ فَمَتِّعُوْهُنَّ وَسَرِّحُوْهُنَّ سَرَاحًا جَمِیْلًا﴾<br />
<br />
 ‘হে মু’মিনগণ! তোমরা যখন কোন মু’মিন নারীকে বিবাহ করো, তারপর তাদেরকে স্পর্শ করার পূর্বেই তাদের তালাক দাও, তখন তাদের জন্য তোমাদের কোন ইদ্দত পালন করতে হবে না, যা তোমরা অন্যক্ষেত্রের তালাকে গণনা করে থাকো। কাজেই কিছু সামগ্রী তাদের দাও। আর তাদের বিদায় দাও উত্তম বিদায়ে।’ (৩৩নং সূরাহ আল আহযাব, আয়াত-২৮) সা‘ঈদ ইবনু মুসাইয়াব (রহঃ) -এর উক্তি এই যে, সূরাহ আল আহযাবের এই আয়াতটি সূরাহ আল বাকারার এই আয়াত দ্বারা রহিত হয়ে গেছে। অবশ্য ইমাম বুখারী (রহঃ) স্বীয় সহীহ গ্রন্থে বর্ণনা করেন যে, সাহল ইবনু সা‘দ (রাঃ) এবং আবূ উসাইদ (রাঃ) বলেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) উমাইমাহ বিনতি শুরাহ্বিল (রাঃ) -কে বিয়ে করেন। যখন তাকে রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর সামনে উপস্থিত করা হয় তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) তার প্রতি হাত বাড়িয়ে দেন, কিন্তু সে তা পছন্দ করেনি। রাসূলুল্লাহ (সাল্লাল্লাহু ‘আলাইহি ওয়া সাল্লাম) তখন আবূ উসাইদ (রাঃ) -কে আদেশ করেন যে, তিনি যেন ঐ মহিলাকে কিছু খাদ্য এবং দুই প্রস্থ কাপড় দিয়ে বিদায় করেন। (সহীহুল বুখারী-৯/২৬৯/৫২৫৬, ৫২৫৭, ফাতহুল বারী -৯/২৬৯) <br />
<br />
তৃতীয় উক্তিঃ এই যে, শুধুমাত্র সেই অবস্থায় স্ত্রীকে মাত‘আ দিতে হবে যখন তাকে সহবাসের পূর্বে তালাক দেয়া হবে এবং মোহর নির্ধারিত না থাকবে। আর যদি সহবাস হয়ে যায়, তাহলে মোহর মিসাল অর্থাৎ তার বংশের স্ত্রী লোকদের জন্য যে মোহর ধার্য রয়েছে সেটাই দিতে হবে। আর এটা ঐ অবস্থায় প্রযোজ্য যখন মোহর ধার্য করা থাকবে না। আর যদি ধার্য হয়ে থাকে এবং সহবাসের পূর্বে তালাক দিয়ে দেয়, তবে অর্ধেক মোহর দিতে হবে। কিন্তু যদি সহবাস হয়ে গিয়ে থাকে তবে পুরো মোহরই দিতে হবে। আর এটাই মাত‘আর বিনিময় হয়ে যাবে। হ্যাঁ ঐ বিপদগ্রস্ত স্ত্রীর জন্য মাত‘আ রয়েছে যার সাথে সহবাসও হয়নি এবং মোহরও ধার্য করা হয়নি। ইবনু ‘উমার (রাঃ) এবং মুজাহিদ (রহঃ) -এর উক্তি এটাই। <br />
<br />
তবে কোন কোন ‘আলিম প্রত্যেক তালাকপ্রাপ্ত নারীকেই কিছু না কিছু দেয়া মুস্তাহাব বলে থাকেন। কিন্তু যাদেরকে সহবাসের পূর্বে তালাক দেয়া হবে এবং মোহর ধার্য করা থাকবে না তাদেরকে তো অবশ্যই দিতে হবে। ইতোপূর্বে সূরাহ আহযাবের যে আয়াতটির বর্ণনা দেয়া হয়েছে তার ভাবার্থ এটাই। এজন্যই এখানে এই নিদিষ্ট অবস্থার কথা বলা হচ্ছে যে, ধনী তার অবস্থা অনুপাতে প্রদান করবে এবং গরীবও তার অবস্থা অনুপাতে প্রদান করবে। <br />
<br />
<b> তালাকপ্রাপ্তা নারীকে কিছু সম্পদ দেয়া মুস্তাহাব ওয়াজিব নয় </b><br />
<br />
শা‘বী (রহঃ) কে জিজ্ঞেস করা হয়, যে ব্যক্তি তালাকপ্রাপ্তা স্ত্রীকে এই মাত‘আ অর্থাৎ সংস্থানের ব্যবস্থা করে না দিবে তাকে মহান আল্লাহ্‌র নিকট দায়ী থাকতে হবে কি? তিনি উত্তরে বলেন, নিজের ক্ষমতা অনুসারে দিতে হবে। মহান আল্লাহ্‌র শপথ! এই ব্যাপারে কাউকেও দায়ী থাকতে হবে না। যদি এটা ওয়াজিব হতো তবে বিচারকগণ অবশ্যই এরূপ লোককে বন্দী করতেন। (সনদটি হাসান) <br />
</div></div></div></div><div class="panel panel-default"><div class="panel-heading" role="tab" id="heading_2_236_1"><h4 class="panel-title"><a role="button" data-toggle="collapse" data-parent="#accordion" href="#collapse_2_236_1" aria-expanded="true" aria-controls="collapse_2_236_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_236_1" class="panel-collapse collapse" role="tabpanel" aria-labelledby="heading_2_236_1"><div class="panel-body"><div class="tafseer_content"><p>আর যদি তোমরা আকার ইঙ্গিতে (সে) নারীদের বিয়ের প্রস্তাব দাও বা তোমাদের অন্তরে গোপন রাখো তবে তোমাদের কোন পাপ নেই। আল্লাহ্‌ জানেন যে , তোমরা তাদের সম্বন্ধে অবশ্যই আলোচনা করবে ; কিন্তু বিধিমত কথাবার্তা ছাড়া গোপনে তাদের সাথে কোন প্রতিশ্রুতি দিয়ে রেখো না ; এবং নির্দিষ্ট কাল পূর্ণ না হওয়া পর্যন্ত বিবাহ বন্ধনের সংকল্প করো না। আর জেনে রাখো , নিশ্চয় আল্লাহ্‌ তোমাদের অন্তরে যা আছে তা জানেন। কাজেই তাঁকে ভয় কর এবং  জেনে রাখো, নিশ্চয় আল্লাহ্‌ ক্ষমাশীল , পরম সহনশীল। <br /> <br />[১] অর্থাৎ এ অবস্থায় তালাক দেয়াতে তোমাদের কোন অপরাধ হবে না। যদিও এতে স্ত্রীদের মন ভাঙ্গা হয়ে যায়। এতে তাদের কিছুটা কষ্ট হয় এবং পরবর্তী জীবনের জন্য তাদের কিছুই থাকে না। এমতাবস্থায় তোমরা তাদেরকে কিছু উপভোগ্য জিনিস প্রদান করে সেটার সমাধান করতে পার। আয়াতের আরেক অর্থ এও হতে পারে যে, এমতাবস্থায় তোমাদের উপর (মোহরের) কোন বাধ্যবাধকতা নেই। </p></div></div></div></div><div class="panel panel-default"><div class="panel-heading" role="tab" id="heading_2_236_2"><h4 class="panel-title"><a role="button" data-toggle="collapse" data-parent="#accordion" href="#collapse_2_236_2" aria-expanded="true" aria-controls="collapse_2_236_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_236_2" class="panel-collapse collapse" role="tabpanel" aria-labelledby="heading_2_236_2"><div class="panel-body"><div class="tafseer_content"><b> ২৩৬-২৩৭ নং আয়াতের তাফসীর: </b><br />
<br />
দৈহিক সম্পর্ক ও মোহরানা ধার্য করার পূর্বে স্ত্রীকে তালাক দেয়ার অনুমতি দেয়া হয়েছে। দৈহিক সম্পর্ক ও মোহরানা ধার্য করার পূর্বে স্ত্রীকে তালাক দিলে তার কোন মোহর দিতে হবে না। শুধু কিছু খরচ দিলেই চলবে। এ খরচ প্রত্যেক স্বামী তার সামর্থ্য অনুযায়ী প্রদান করবে।<br />
<br />
সকল প্রকার তালাকপ্রাপ্তা নারীকে কি খরচ দিতে হবে? না শুধু যে স্ত্রীর সাথে দৈহিক সম্পর্ক হয়নি এবং মোহরানাও ধার্য করা হয়নি তাকে দিতে হবে। এ বিষয়ে তিনটি মত পাওয়া যায়। ইবনু কাসীর (রহঃ) স্বীয় তাফসীরে এ তিনটি মত উল্লেখ করেছেন। (তাফসীর ইবনে কাসীর, অত্র আয়াতের তাফসীর)। সঠিক কথা হলো: কেবল সেসব স্ত্রীদের খরচ দিতে হবে, যাদের মোহরানা ধার্য করা হয়নি এবং দৈহিক সম্পর্কও হয়নি। তবে কতক আলেম সকল তালাকপ্রাপ্তা স্ত্রীদেরকে খরচ দেয়া মুস্তাহাব বলেছেন। <br />
<br />
পরের আয়াতে সেসব স্ত্রীদের কথা বলা হয়েছে যাদের সাথে দৈহিক সম্পর্ক হয়নি কিন্তু মোহর ধার্য করা হয়েছে। এমতাবস্থায় তাদেরকে তালাক দিলে ধার্যকৃত মোহরের অর্ধেক দিতে হবে। যদি স্ত্রী মাফ করে দেয় তাহলে স্বামী দিতে বাধ্য নয়।<br />
<br />
(بِیَدِھ۪ عُقْدَةُ النِّکَاحِ) <br />
<br />
‘যার হাতে বিয়ের বন্ধন’দ্বারা স্বামী উদ্দেশ্য, না স্ত্রীর অভিভাবক উদ্দেশ্য- এ নিয়ে দু’টি মত পাওয়া যায়। তবে সঠিক কথা হলো স্বামী উদ্দেশ্য। কারণ বিবাহ বিচ্ছিন্ন করতে পারে একমাত্র স্বামী, স্ত্রীর অভিভাবকরা নয়। এ ছাড়াও স্ত্রীর অভিভাবকরা স্ত্রীর কোন সম্পদ কাউকে দান বা মাফ করে দেয়ার অধিকার রাখেনা। <br />
<br />
<b> তালাকপ্রাপ্তা মহিলা চার প্রকার: </b><br />
<br />
১. যার মোহর নির্ধারিত, স্বামী তার সাথে দৈহিক সম্পর্কও করেছে, তাকে ধার্যকৃত সম্পূর্ণ মোহর দিতে হবে। <br />
২. যার মোহর নির্ধারিত হয়নি এবং তার সাথে দৈহিক সম্পর্কও হয়নি তাহলে তাকে কেবল কিছু খরচ দিলেই হবে।<br />
৩. যার মোহর নির্ধারিত, কিন্তু দৈহিক সম্পর্ক হয়নি তাহলে তাকে অর্ধেক মোহর দিতে হবে।<br />
৪. যার মোহর নির্ধারিত করা হয়নি। কিন্তু দৈহিক সম্পর্ক হয়েছে তার জন্য মোহর মিসাল দিতে হবে।<br />
<br />
<b> আয়াত থেকে শিক্ষণীয় বিষয়: </b><br />
<br />
১. তালাকপ্রাপ্তা চার প্রকার মহিলার অবস্থা জানতে পারলাম।<br />
২. মহিলা স্বামীর কাছ থেকে প্রাপ্ত মোহর মাফ করে দিতে পারে। কিন্তু জোর করে মাফ করে নেয়া যাবে না।<br />
</div></div></div></div><div class="panel panel-default"><div class="panel-heading" role="tab" id="heading_2_236_3"><h4 class="panel-title"><a role="button" data-toggle="collapse" data-parent="#accordion" href="#collapse_2_236_3" aria-expanded="true" aria-controls="collapse_2_236_3"><i class="more-less fa fa-plus"></i>আহসানুল বায়ান</a></h4></div><div id="collapse_2_236_3" class="panel-collapse collapse" role="tabpanel" aria-labelledby="heading_2_236_3"><div class="panel-body"><div class="tafseer_content"><p>যদি তোমরা স্পর্শ করার বা মোহর ধার্য করার পূর্বে স্ত্রীদের তালাক দাও, তবে কোন পাপ হবে না, কিন্তু তাদেরকে যথাসাধ্য উপযুক্ত (ক্ষতিপূরণ) খরচপত্র দিও, সংগতিসম্পন্ন ব্যক্তি তার সাধ্যমত এবং গরীব লোক তার সামর্থ্যানুযায়ী নিয়মমত (ক্ষতিপূরণ) খরচপত্র দানের ব্যবস্থা করবে। এটি সৎকর্মশীল লোকেদের পক্ষে (অবশ্য) কর্তব্য। [১] <br /> <br />[১] এ নির্দেশ এমন মহিলার জন্য, বিবাহের সময় যার দেনমোহর নির্ধারিত হয়নি এবং স্বামী সহবাসের পূর্বেই যাকে তালাক দিয়ে দিয়েছে, (বলা হচ্ছে,) তাকে কিছু না কিছু খরচপত্র (ক্ষতিপূরণস্বরূপ) দিয়ে বিদায় কর। এ খরচপত্র বা ক্ষতিপূরণ প্রত্যেক ব্যক্তির সামর্থ্য অনুযায়ী হওয়া উচিত। সচ্ছল ব্যক্তিরা তাদের সচ্ছলতা অনুযায়ী এবং অসচ্ছলরা তাদের সাধ্য মুতাবেক প্রদান করবে। সৎকর্মশীলদের পক্ষে এটা জরুরী কর্তব্য। আর খরচপত্র বা ক্ষতিপূরণের এই জিনিসকে নির্দিষ্টও করা হয়েছে। কেউ বলেছেন, একটি খাদেম। কেউ বলেছেন, ৫০০ দিরহাম। কেউ বলেছেন, এক বা একাধিক জোড়া কাপড় ইত্যাদি। তবে এ নির্দিষ্টীকরণ শরীয়ত কর্তৃক নয়। প্রত্যেক ব্যক্তিকে তার সাধ্য অনুযায়ী দেওয়ার এখতিয়ার এবং নির্দেশ দেওয়া হয়েছে। এ ব্যাপারেও মতভেদ রয়েছে যে, খরচপত্র বা ক্ষতিপূরণ প্রত্যেক প্রকার তালাকপ্রাপ্তা মহিলাকে দেওয়া জরুরী; কেবল সেই তালাকপ্রাপ্তা মহিলার জন্য নির্দিষ্ট নয়, যার কথা এই আয়াতে উল্লেখ হয়েছে। কুরআন কারীমের আরো অন্যান্য আয়াত থেকে প্রতীয়মান হয় যে, এটা প্রত্যেক প্রকার তালাকপ্রাপ্তা মহিলার জন্য। আর আল্লাহই ভালো জানেন। খরচপত্র বা ক্ষতিপূরণ স্বরূপ কিছু জিনিস দেওয়ার মধ্যে যে হিকমত, যৌক্তিকতা ও সুফল আছে তা বর্ণনার মুখাপেক্ষী নয়। তালাকের কারণ স্বরূপ তিক্ততা, মন কষাকষি এবং মতবিরোধের সময়ে মহিলার প্রতি অনুগ্রহ করা এবং তার হার্দিক প্রশান্তি ও আন্তরিক তুষ্টির প্রতি যত্ন নেওয়া ভবিষ্যতের সম্ভাব্য বিবাদের পথ রোধ করার জন্য বড়ই গুরুত্বপূর্ণ মাধ্যম। কিন্তু আমাদের সমাজে এই অনুগ্রহ ও উত্তম আচরণের পরিবর্তে তালাকপ্রাপ্তা মহিলাকে এমন নাজেহাল করে বিদায় করা হয় যে, উভয় পক্ষের পারস্পরিক সম্পর্ক চিরকালের জন্য বিদ্বেষপূর্ণ রয়ে যায়। <br /></p></div></div></div></div><div class="panel panel-default"><div class="panel-heading" role="tab" id="heading_2_236_4"><h4 class="panel-title"><a role="button" data-toggle="collapse" data-parent="#accordion" href="#collapse_2_236_4" aria-expanded="true" aria-controls="collapse_2_236_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_236_4" class="panel-collapse collapse" role="tabpanel" aria-labelledby="heading_2_236_4"><div class="panel-body"><div class="tafseer_content"><p>তোমাদের কোন অপরাধ নেই যদি তোমরা স্ত্রীদেরকে তালাক দাও এমন অবস্থায় যে, তোমরা তাদেরকে স্পর্শ করনি কিংবা তাদের জন্য কোন মোহর নির্ধারণ করনি। আর উত্তমভাবে তাদেরকে ভোগ-উপকরণ দিয়ে দাও, ধনীর উপর তার সাধ্যানুসারে এবং সংকটাপন্নের উপর তার সাধ্যানুসারে। সুকর্মশীলদের উপর এটি আবশ্যক।</p></div></div></div></div><div class="panel panel-default"><div class="panel-heading" role="tab" id="heading_2_236_5"><h4 class="panel-title"><a role="button" data-toggle="collapse" data-parent="#accordion" href="#collapse_2_236_5" aria-expanded="true" aria-controls="collapse_2_236_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_236_5" class="panel-collapse collapse" role="tabpanel" aria-labelledby="heading_2_236_5"><div class="panel-body"><div class="tafseer_content"><p>স্ত্রীদেরকে স্পর্শ করার আগে এবং কোন মোহর সাব্যস্ত করার পূর্বেও যদি তালাক দিয়ে দাও, তবে তাতেও তোমাদের কোন পাপ নেই। তবে তাদেরকে কিছু খরচ দেবে। আর সামর্থ্যবানদের জন্য তাদের সামর্থ্য অনুযায়ী এবং কম সামর্থ্যবানদের জন্য তাদের সাধ্য অনুযায়ী। যে খরচ প্রচলিত রয়েছে তা সৎকর্মশীলদের উপর দায়িত্ব।</p></div></div></div></div><div class="panel panel-default"><div class="panel-heading" role="tab" id="heading_2_236_6"><h4 class="panel-title"><a role="button" data-toggle="collapse" data-parent="#accordion" href="#collapse_2_236_6" aria-expanded="true" aria-controls="collapse_2_236_6"><i class="more-less fa fa-plus"></i>জহুরুল হক</a></h4></div><div id="collapse_2_236_6" class="panel-collapse collapse" role="tabpanel" aria-labelledby="heading_2_236_6"><div class="panel-body"><div class="tafseer_content"><p>তোমাদের অপরাধ হবে না যদি তোমরা তালাক দাও স্ত্রীদের যাদের এখনও তোমরা স্পর্শ করো নি বা দেয় যাদের জন্য ধার্য করো নি। আর তাদের জন্য ব্যবস্থা করো, ধনবানের ক্ষেত্রে তার সামর্থ্য অনুসারে ও অভাবীর ক্ষেত্রে তার সামর্থ্য অনুসারে, ব্যবস্থা হবে পুরোদস্তুরভাবে। সৎকর্মীদের জন্য একটি কর্তব্য।</p></div></div></div></div></div>