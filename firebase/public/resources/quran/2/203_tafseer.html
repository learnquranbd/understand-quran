<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_203_0"><h4 class="panel-title"><a role="button" data-toggle="collapse" data-parent="#accordion" href="#collapse_2_203_0" aria-expanded="true" aria-controls="collapse_2_203_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_203_0" class="panel-collapse collapse" role="tabpanel" aria-labelledby="heading_2_203_0"><div class="panel-body"><div class="tafseer_content"><b> তাশরীকের দিনগুলোতে বেশি বেশি মহান আল্লাহ্‌র যিকর করতে হবে </b><br />
<br />
ইবনু ‘আব্বাস (রাঃ) বলেনঃ ‘নির্দিষ্ট দিনগুলো’ দ্বারা উদ্দেশ্য হচ্ছে ১১ থেকে ১৩ যিলহাজ্জ তথা ‘আইয়ামে তাশরীকের দিনগুলো। আর ‘জানা দিনগুলো’ তথা যিলহাজ্জের প্রথম দশদিন তো সকলেরই জানা আছে। (তাফসীরে কুরতুবী ৩/৩) ইকরামাহ (রহঃ) বলেন যে, ‘নির্ধারিত দিনগুলিতে মহান আল্লাহ্‌কে স্মরণ করো’ এর অর্থ হচ্ছে প্রত্যেক ফরয সালাত আদায় করার পর তাকবীর তথা আল্লাহু আকবার বলা। (তাফসীর ইবনু আবী হাতিম ২/৫৪৫) ‘উকবাহ ইবনু ‘আমির (রাঃ) বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
يَوْمُ عَرَفة وَيَوْمُ النَّحْرِ وَأَيَّامُ التَّشْرِيقِ عيدُنا أَهْلَ الْإِسْلَامِ، وَهِيَ أَيَّامُ أَكْلٍ وَشُرْبٍ.<br />
<br />
 ‘আরাফার দিন তথা ৯যিলহাজ্জ, কুরবানীর দিন ১০যিলহাজ্জ এবং তাশরীকের দিনগুলো তথা ১১ থেকে ১৩ যিলহাজ্জ হলো আমাদের মুসলিমদের জন্য খুশির দিন। আর এ দিনগুলো হচ্ছে খাওয়া ও পান করার দিন। (হাদীসটি সহীহ। মুসনাদ আহমাদ -৪/১৫২, সুনান আবূ দাউদ-২/৩২০/২৪১৯, জামি‘ তিরমিযী-৩/১৪৩/৭৭৩, সুনান দারিমী-২/৩৭/১৭৬৪, সুনানুল কুবরা লিল বায়হাক্বী-৪/২৯৮) অন্য হাদীসে রয়েছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
أَيَّامُ التَّشْرِيقِ أَيَّامُ أَكْلٍ وَشُرْبٍ وَذِكْرِ اللَّهِ.<br />
<br />
 ‘আইয়ামে তাশরীক হচ্ছে খাওয়া, পান করা ও মহান আল্লাহ্‌কে স্মরণ করার দিন।’ (মুসনাদ আহমাদ  ৫/৭৫, সহীহ মুসলিম ২/৮০০) ইতোপূর্বে এই হাদীসটিও বর্ণিত হয়েছেঃ <br />
<br />
عَرَفَة كُلُّهَا مَوْقِفٌ، وَأَيَّامُ التَّشْرِيقِ كُلُّهَا ذَبْحٌ.<br />
<br />
 ‘আরাফার সমস্ত জায়গাই হচ্ছে অবস্থানের জায়গা এবং আইয়ামে তাশরীক সবই হচ্ছে কুরবানীর দিন।’ (মুসনাদ আহমাদ  ৪/৮২) এই হাদীসটিও পূর্বে বর্ণনা করা হয়েছে যে, মিনার দিন হচ্ছে তিনটি। দু’দিনের তাড়াতাড়িকারী বা বিলম্বকারীর জন্য কোন পাপ নেই। (সুনান আবূ দাঊদ ২/৪৮৫) ইবনু জারীরে একটি হাদীসে রয়েছেঃ<br />
<br />
আইয়ামে তাশরীক হচ্ছে খাওয়া, পান করা ও মহান আল্লাহ্‌কে স্মরণ করার দিন।’ ইবনু জাবির (রহঃ) বর্ণনা করেন, রাসূলুল্লাহ (সাল্লাল্লাহু ‘আলাইহি ওয়া সাল্লাম)  ‘আবদুল্লাহ ইবনু হুযাফাহ (রাঃ) -কে এই উদ্দেশ্যে প্রেরণ করেন যে, তিনি যেন মিনার চতুর্দিকে ঘুরে ঘোষণা করেনঃ ‘এই দিনগুলোতে কেউ যেন সাওম পালন না করে। এই দিনগুলো হচ্ছে পান করা ও মহান আল্লাহ্‌কে স্মরণ করার দিন।’ (তাফসীর তাবারী -৪/২১১/৩৯১২, মুসনাদ আহমাদ -২/৫১৩, ৫৩৫, সুনান দারাকুতনী-২/১৮৭/৩৩) অন্য একটি মুরসাল হাদীসের মধ্যে এটুকু বেশি আছেঃ কিন্তু যার ওপর কুরবানীর পরিবর্তে সাওম রয়েছে তার জন্য এটা অতিরিক্ত পুণ্য। (হাদীসটি মুরসাল। তাফসীর তাবারী -৪/২১৩/৩৯১৫) অন্য একটি বর্ণনায় রয়েছে যে, ঘোষণাকারী ছিলেন বিশর ইবনু সুহাইম (রাঃ) । (হাদীসটি মুরসাল। তাফসীর তাবারী-৪/২১৩/৩৯১৫, মুসনাদ আহমাদ -৩/৫১৫, ৪/২৩৫, ৩৩৫, সুনান ইবনু মাজাহ-১/৫৪৮/১৭২০, সুনানুল কুবরা লিল বায়হাক্বী-৪/২৯৮) অন্য হাদীসে রয়েছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) এই দিনগুলোতে সাওম রাখা নিষিদ্ধ ঘোষণা করেছেন। একটি বর্ণনায় রয়েছে যে ‘আলী (রাঃ) রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর সাদা খচ্চরের ওপর আরোহণ করে আনসার ঘাঁটিতে দাঁড়িয়ে ঘোষণা করেনঃ হে জনমণ্ডলী! এই দিনগুলো সাওম পালন করার দিন নয়, বরং এগুলো হচ্ছে খাওয়া, পান করা ও মহান আল্লাহ্‌কে স্মরণ করার দিন।  (হাদীসটি সহীহ। তাফসীর তাবারী -৪/২১৩/৩৯১৬, মুসনাদ আহমাদ -১/৯২/৮০৭) <br />
<br />
<b> ‘নির্দিষ্ট দিন’ কি </b><br />
<br />
ইবনু ‘আব্বাস (রাঃ) বলেনঃ اَیَّامٍمَّعْدُوْدٰتٍ হচ্ছে اَيَّامِتَشْرِيْق এবং তা হচ্ছে চার দিন। ১০যিলহাজ্জ ও তার পরবর্তী তিন দিন। অর্থাৎ ১০যিলহাজ্জ হতে ১৩ যিলহাজ্জ পর্যন্ত। (তাফসীর তাবারী ৪/২১৩) ইবনু ‘উমার (রাঃ) , ইবনু যুবাইর (রাঃ) , আবূ মূসা আশ‘আরী (রাঃ) , ‘আতা (রহঃ) , মুজাহিদ (রহঃ) , ইকরামাহ (রহঃ) , সা‘ঈদ ইবনু যুবাইর (রহঃ) , আবূ মালিক (রহঃ) , ইবরাহীম নাখ‘ঈ (রহঃ) , ইয়াহ্ইয়া ইবনু কাসীর (রহঃ) , হাসান বাসরী (রহঃ) , কাতাদাহ (রহঃ) , সুদ্দী (রহঃ) , যুহরী (রহঃ) , রাবী‘ ইবনু আনাস (রহঃ) , যাহহাক (রহঃ) মুকাতিল ইবনু হিব্বান (রহঃ) , ‘আতা আল খুরাসানী (রহঃ) , ইমাম মালিক ইবনু আনাস (রহঃ) প্রভৃতি মনীষীও এটাই বলেন। (তাফসীর ইবনু আবী হাতিম ২/৫৪৭-৫৪৯) <br />
<br />
‘আলী (রাঃ) বলেনঃ ‘এ হচ্ছে তিন দিন ১০, ১১, ১২ যিলহাজ্জ। এই তিন দিনের মধ্যে যে দিন ইচ্ছা কুরবানী করো। কিন্তু উত্তম হচ্ছে প্রথম দিন।’ কিন্তু পূর্বের উক্তিটিই প্রসিদ্ধ হয়ে রয়েছে। তাছাড়া পবিত্র কুর’আনের শব্দ দ্বারাও এটাই সাব্যস্ত হচ্ছে। কেননা বলা হয়েছে যে, দু’দিনের তাড়াতাড়ি ও বিলম্ব ক্ষমার্হ। কাজেই প্রমাণিত হচ্ছে যে, ‘ঈদের পরে তিন দিন হওয়াই উচিত এবং এই দিনগুলোতে মহান আল্লাহ্‌কে স্মরণ করার সময় হচ্ছে কুরবানীর পশু যবেহ করার সময়। পূর্বে এটাও বর্ণিত হয়েছে যে, এ ব্যাপারে ইমাম শাফি‘ঈ (রহঃ) -এর মাযহাবই প্রাধান্য প্রাপ্ত। আর তা হলো এই যে, কুরবানীর সময় হচ্ছে ‘ঈদের দিন হতে নিয়ে আইয়্যামে তাশরীকের শেষ দিন পর্যন্ত। <br />
<br />
অতঃপর ‘মহান আল্লাহ্‌কে স্মরণ করো’ এর ভাবার্থ সালাত শেষে নির্দিষ্ট যিকরগুলোও হতে পারে এবং সাধারণ ভাবে মহান আল্লাহ্‌র যিকরও ভাবার্থ হতে পারে। এর নিদিষ্ট সময়ের ব্যাপারে ‘আলিমগণের মধ্যে মতভেদ থাকলেও সবচেয়ে প্রসিদ্ধ উক্তি এই যে, এই সময় হচ্ছে ‘আরাফার দিনের ৯ই যিলহাজ্জ সকাল থেকে নিয়ে আইয়্যামে তাশরীকের শেষ দিনের ১৩ যিলহাজ্জ ‘আসরের সালাত পর্যন্ত। এ ব্যাপারে সুনান দারাকুতনীর মধ্যে একটি মারফূ‘ হাদীসও রয়েছে। (হাদীসটি য‘ঈফ। সুনান দারাকুতনী-২/৩৬/১৮৭) কিন্তু এর মারফূ হওয়া সঠিক নয়। মহান আল্লাহ্‌ই ভালো জানেন। <br />
<br />
‘উমার (রাঃ) তার তাঁবুর মধ্যে তাকবীর পাঠ করতেন এবং তাঁর তাকবীর ধ্বনি শুনে বাজারে অবস্থানকারীরাও তাকবীর পাঠ করতো, ফলে মিনা প্রান্তর তাকবীর ধ্বনিতে মুখরিত হয়ে উঠতো। <br />
অনুরূপভাবে ভাবার্থ এটাও হতে পারে যে, শায়তানদের প্রতি প্রস্তর নিক্ষেপের সময় মহান আল্লাহ্‌র যিকর করতে হবে। তা হবে আইয়ামে তাশরীকের প্রত্যেক দিনেই। হাদীসে রয়েছেঃ <br />
<br />
إِنَّمَا جُعِلَ الطَّوَافُ بِالْبَيْتِ، وَالسَّعْيُ بَيْنَ الصَّفَا وَالْمَرْوَةِ وَرَمْيُ الْجِمَارِ، لِإِقَامَةِ ذِكْرِ اللَّهِ عَزَّ وَجَلَّ.<br />
<br />
 ‘বায়তুল্লার তাওয়াফ করা, মারওয়া দৌঁড়ানো, শায়তানদের প্রতি প্রস্তর নিক্ষেপ ইত্যাদি সমস্ত কাজই হচ্ছে মহান আল্লাহ্‌র যিকর প্রতিষ্ঠার জন্য।’ (হাদীসটি য‘ঈফ। সুনান আবূ দাঊদ-২/১৭৯/১৮৮৮, জামি‘ তিরমিযী-৩/২৪৬/৯০২, মুসনাদ আহমাদ -৬/৬৪, ১৩৯) যেহেতু মহান আল্লাহ্‌ হাজ্জের প্রথম ও দ্বিতীয় প্রত্যাবর্তনের উল্লেখ করেন এবং পরে মানুষ এসব পবিত্র ভূমি ছেড়ে নিজ নিজ শহর ও গ্রামে ফিরে যাবে, এজন্য ইরশাদ হচ্ছে, ‘মহান আল্লাহ্‌কে ভয় করতে থাকো এবং বিশ্বাস রেখো যে, তোমাদেরকে তাঁরই সম্মুখে একত্রিত করা হবে। তিনি তোমাদেরকে পৃথিবীতে ছড়িয়ে রেখেছেন, আবার তিনিই তোমাদেরকে একত্রিত করবেন। যেমন মহান আল্লাহ্‌ অন্যত্র বলেছেনঃ   ﴿ وَ هُوَ الَّذِیْ ذَرَاَكُمْ فِی الْاَرْضِ وَ اِلَیْهِ تُحْشَرُوْنَ ﴾<br />
‘তিনি তোমাদেরকে পৃথিবীতে বিস্তৃত করেছেন এবং তোমাদেরকে তাঁরই নিকট একত্রিত করা হবে।’ (২৩নং সূরাহ্ আল মু’মিনূন, আয়াত নং ৭৯)<br />
</div></div></div></div><div class="panel panel-default"><div class="panel-heading" role="tab" id="heading_2_203_1"><h4 class="panel-title"><a role="button" data-toggle="collapse" data-parent="#accordion" href="#collapse_2_203_1" aria-expanded="true" aria-controls="collapse_2_203_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_203_1" class="panel-collapse collapse" role="tabpanel" aria-labelledby="heading_2_203_1"><div class="panel-body"><div class="tafseer_content"><p>আর তোমরা গোনা দিনগুলোতে আল্লাহ্‌কে স্মরণ করবে। অতঃপর যদি কেউ তাড়াতাড়ি করে দুই দিনে চলে আসে তবে তার কোন পাপ নেই এবং যে ব্যক্তি বিলম্ব করে আসে তারও কোন পাপ নেই। এটা তার জন্য যে তাক্‌ওয়া অবলম্বন করে। আর তোমরা আল্লাহ্‌র তাকওয়া অবলম্বন কর এবং জেনে রাখ যে, তোমাদেরকে তাঁর নিকট সমবেত করা হবে। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_203_2"><h4 class="panel-title"><a role="button" data-toggle="collapse" data-parent="#accordion" href="#collapse_2_203_2" aria-expanded="true" aria-controls="collapse_2_203_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_203_2" class="panel-collapse collapse" role="tabpanel" aria-labelledby="heading_2_203_2"><div class="panel-body"><div class="tafseer_content"><b> ২০৩ নং আয়াতের তাফসীর: </b><br />
<br />
এখানে হজ্জের আরেকটি রুকন বর্ণনা করা হয়েছে। আল্লাহ তা‘আলা বলছেন- নির্দিষ্ট কয়েকটি দিন অর্থাৎ আইয়ামে তাশরীক ১১, ১২, ১৩ই যুলহজ্জ তাসবীহ ও তাকবীর পাঠ করে আল্লাহ তা‘আলা-কে স্মরণ কর। যদি কেউ ১২ই যুলহজ্জ মিনায় কঙ্কর নিক্ষেপ করার পর সূর্যাস্তের পূর্বে মিনা থেকে বের হয়ে যেতে চায় তাহলে তার কোন গুনাহ হবে না। আর যদি বিলম্ব করতঃ ১৩ তারিখে কঙ্কর মারে তাহলেও অপরাধ হবে না। <br />
<br />
আইয়ামে তাশরীকের দিনগুলোতে উচ্চৈঃস্বরে তাকবীর পড়া সুন্নাত। কেবল ফরয সালাতের পরই পড়া হবে তা নয়। বরং সব সময় এ তাকবীর “আল্লাহু আকবার, আল্লাহু আকবার, লাইলাহা ইল্লাল্লাহু আল্লাহু আকবার, আল্লাহু আকবার অলিল্লাহিল হামদ” পড়া বাঞ্ছণীয়। কঙ্কর নিক্ষেপের সময় “আল্লাহু আকবার” বলা সুন্নাত। (নায়নুল আওতার ৫/৪৬)<br />
<br />
<b> আয়াত থেকে শিক্ষণীয় বিষয়: </b><br />
<br />
১. দীন সহজ। আল্লাহ তা‘আলা মানুষকে এমন কিছু চাপিয়ে দেননি যা পালন করা সাধ্যাতীত।<br />
২. মিনায় রাত যাপন ওয়াজিব।<br />
৩. সকলকে আল্লাহ তা‘আলার কাছেই ফিরে যেতে হবে।<br />
</div></div></div></div><div class="panel panel-default"><div class="panel-heading" role="tab" id="heading_2_203_3"><h4 class="panel-title"><a role="button" data-toggle="collapse" data-parent="#accordion" href="#collapse_2_203_3" aria-expanded="true" aria-controls="collapse_2_203_3"><i class="more-less fa fa-plus"></i>আহসানুল বায়ান</a></h4></div><div id="collapse_2_203_3" class="panel-collapse collapse" role="tabpanel" aria-labelledby="heading_2_203_3"><div class="panel-body"><div class="tafseer_content"><p>তোমরা নির্দিষ্ট সংখ্যক দিনগুলিতে (যিলহজ্জ মাসের ১১,১২ ও ১৩ তারীখ --এই তিন দিন মীনায় অবস্থান কালে) আল্লাহকে স্মরণ কর,[১] আর যদি কেউ তাড়াতাড়ি করে দুই দিনেই চলে আসে, তবে তাতে তার কোন পাপ নেই। আর যদি কেউ বিলম্ব করে, তবে তারও কোন পাপ নেই।[২] এ (নিয়ম) তার জন্য যে ধর্মভীরু। তোমরা আল্লাহকে ভয় কর এবং জেনে রাখ যে, তোমাদেরকে তাঁর কাছে সমবেত করা হবে। <br /> <br />[১] নির্দিষ্ট সংখ্যক দিন বলে তাশরীকের দিনগুলোকে বুঝানো হয়েছে। অর্থাৎ, যুল-হজ্জের ১১, ১২ এবং ১৩ তারীখ। এই দিনগুলোতে আল্লাহর যিকর, অর্থাৎ, উচ্চৈঃস্বরে তকবীর পড়া সুন্নত। কেবল যে ফরয নামাযের পরই পড়া হবে তা নয়; বরং সব সময় এই তাকবীর 'আল্লাহু আকবার, আল্লাহু আকবার, আল্লাহু আকবার, লা ইলাহা ইল্লাল্লাহ, অল্লাহু আকবার, আল্লাহু আকবার, অলিল্লাহিল হামদ' পড়া বাঞ্ছনীয়। কাঁকর মারার সময় প্রত্যেক কাঁকরের সাথে তাকবীর পড়া সুন্নত। <em>(নায়লুল আওত্বার ৫/৮৬)</em> <br /> <br />[২] রম্ই জিমার (জামরাতে কাঁকর মারা) তিন দিন উত্তম। কিন্তু কেউ যদি কেবল দু'দিন (১১ ও ১২ই যুলহজ্জ) কাঁকর মেরে মিনা থেকে প্রত্যাগমন করে, তবে তারও অনুমতি আছে।</p></div></div></div></div><div class="panel panel-default"><div class="panel-heading" role="tab" id="heading_2_203_4"><h4 class="panel-title"><a role="button" data-toggle="collapse" data-parent="#accordion" href="#collapse_2_203_4" aria-expanded="true" aria-controls="collapse_2_203_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_203_4" class="panel-collapse collapse" role="tabpanel" aria-labelledby="heading_2_203_4"><div class="panel-body"><div class="tafseer_content"><p>আর আল্লাহকে স্মরণ কর নির্দিষ্ট দিনসমূহে। অতঃপর যে তাড়াহুড়া করে দু’দিনে চলে আসবে। তার কোন পাপ নেই। আর যে বিলম্ব করবে, তারও কোন অপরাধ নেই। (এ বিধান) তার জন্য, যে তাকওয়া অবলম্বন করেছে। আর তোমরা আল্লাহর তাকওয়া অবলম্বন কর এবং জেনে রাখ, নিশ্চয় তোমাদেরকে তাঁরই কাছে সমবেত করা হবে।</p></div></div></div></div><div class="panel panel-default"><div class="panel-heading" role="tab" id="heading_2_203_5"><h4 class="panel-title"><a role="button" data-toggle="collapse" data-parent="#accordion" href="#collapse_2_203_5" aria-expanded="true" aria-controls="collapse_2_203_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_203_5" class="panel-collapse collapse" role="tabpanel" aria-labelledby="heading_2_203_5"><div class="panel-body"><div class="tafseer_content"><p>আর স্মরণ কর আল্লাহকে নির্দিষ্ট সংখ্যক কয়েকটি দিনে। অতঃপর যে লোক তাড়াহুড়া করে চলে যাবে শুধু দু, দিনের মধ্যে, তার জন্যে কোন পাপ নেই। আর যে লোক থেকে যাবে তাঁর উপর কোন পাপ নেই, অবশ্য যারা ভয় করে। আর তোমরা আল্লাহকে ভয় করতে থাক এবং নিশ্চিত জেনে রাখ, তোমরা সবাই তার সামনে সমবেত হবে।</p></div></div></div></div><div class="panel panel-default"><div class="panel-heading" role="tab" id="heading_2_203_6"><h4 class="panel-title"><a role="button" data-toggle="collapse" data-parent="#accordion" href="#collapse_2_203_6" aria-expanded="true" aria-controls="collapse_2_203_6"><i class="more-less fa fa-plus"></i>জহুরুল হক</a></h4></div><div id="collapse_2_203_6" class="panel-collapse collapse" role="tabpanel" aria-labelledby="heading_2_203_6"><div class="panel-body"><div class="tafseer_content"><p>আর আল্লাহ্‌কে স্মরণ করো নির্ধারিত দিনগুলোতে। কিন্তু যে দু’দিনে তাড়াতাড়ি করে, তাতে তার অপরাধ হবে না, আর যে দেরী করে তার উপরেও কোনো অপরাধ হবে না, -- যে ভয়-ভক্তি করে। আর তোমরা আল্লাহ্‌কে ভয়-ভক্তি করো, আর জেনে রেখো নিঃসন্দেহ তোমরা তাঁরই কাছে একত্রিত হবে।</p></div></div></div></div></div>