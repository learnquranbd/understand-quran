<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_11_0"><h4 class="panel-title"><a role="button" data-toggle="collapse" data-parent="#accordion" href="#collapse_2_11_0" aria-expanded="true" aria-controls="collapse_2_11_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_11_0" class="panel-collapse collapse" role="tabpanel" aria-labelledby="heading_2_11_0"><div class="panel-body"><div class="tafseer_content"><b> বিপর্যয় সৃষ্টি করা কী </b><br />
<br />
‘আবদুল্লাহ ইবনু ‘আব্বাস (রাঃ), ‘আবদুল্লাহ ইবনু মাস‘ঊদ (রাঃ) এবং রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর আরো কয়েকজন সাহাবী (রাঃ) থেকে বর্ণিত। এ আয়াতেও মুনাফিকদের বর্ণনা রয়েছে এবং এই ধূলির ধরণীতে তাদের বিবাদ বিপর্যয় সৃষ্টি, কুফর এবং অবাধ্যতা সম্পর্কে মুসলিমগণকে হুঁশিয়ার ও সতর্ক করা হচ্ছে। এ দুনিয়ায় মহান আল্লাহর অবাধ্য হওয়া এবং অপরকে নাফরমান ও অবাধ্য হওয়ার আদেশ করাই হচ্ছে দুনিয়ার বুকে বিবাদ সৃষ্টি করা। আর যমীন ও আসমানের শান্তি রয়েছে মহান আল্লাহর আনুগত্যের মধ্যে। মুজাহিদ (রহঃ) বলেন যে, যখন তাদেরকে মহান আল্লাহর অবাধ্যতা থেকে বিরত থাকতে বলা হয় তখন তারা বলে ‘আমরা তো সঠিক সনাতন পথের ওপরেই প্রতিষ্ঠিত রয়েছি।’ <br />
<br />
সালমান ফারিসী (রাঃ) বলেন যে, এই স্বভাবের লোক আজ পর্যন্ত আসেনি। উদ্দেশ্য হলো, রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর যামানায় তো এরূপ বদ স্বভাবের লোক বিদ্যমান ছিলোই কিন্তু এখন যারা আসবে তারা তাদের চেয়েও নিকৃষ্ট হবে। এ কথা মনে করা যাবে না যে, সালমান ফারিসী (রাঃ)-এর উদ্দেশ্য ছিলো যে, এরূপ বদ স্বভাবের লোক রাসূলের যুগে ছিলোই না।<br />
<br />
<b> মুনাফিকদের বিপর্যয়ের ধরণ </b><br />
<br />
ইমাম ইবনু জারীর (রহঃ) বলেন যে, ঐ মুনাফিকদের বিবাদ ও গণ্ডগোল সৃষ্টি করার অর্থ হচ্ছে তারা ঐসব কাজ করতো যা করতে মহান আল্লাহ নিষেধ করেছিলেন এবং তাঁর ফরযগুলোও তারা অবহেলা করে নষ্ট করতো। শুধু তাই নয়, মহান আল্লাহ সত্য ধর্মের প্রতি তারা সন্দেহ পোষণ করতো এবং তাঁর সত্যতার ওপর পূর্ণ বিশ্বাস রাখতো না। মু’মিনদের কাছে এলে তাদের ঈমানের কথা তারা প্রচার করতো, অথচ তাদের অন্তর মহান আল্লাহ ও তাঁর রাসূল সম্বন্ধে সন্দেহে পরিপূর্ণ ছিলো। তারা সুযোগ সুবিধা পেলেই মহান আল্লাহর শত্রুদের সাহায্য ও সহায়তা করতো এবং তাঁর সৎ বান্দাদের বিরুদ্ধাচারণ করতো। আর এতোসব করা সত্ত্বেও নিজেদেরকে সঠিক ‘আমলকারী মনে করতো। (তাফসীর তাবারী ১/২৮৯) কাফিরদের সাথে বন্ধুত্ব স্থাপন করাকেও কুর’আন মাজীদে ফাসাদ বলা হয়েছে। যেমন মহান আল্লাহ বলেনঃ<br />
<br />
﴿وَ الَّذِیْنَ كَفَرُوْا بَعْضُهُمْ اَوْلِیَآءُ بَعْضٍ١ؕ اِلَّا تَفْعَلُوْهُ تَكُنْ فِتْنَةٌ فِی الْاَرْضِ وَ فَسَادٌ كَبِیْرٌ﴾<br />
<br />
যারা কুফরী করছে তারা পস্পর পরস্পরের বন্ধু, তোমরা যদি উপর্যুক্ত বিধান কার্যকর না করো তাহলে ভূ-পৃষ্ঠে ফিতনা ও মহা বিপর্যয় দেখা দিবে। (৮ নং সূরাহ্ আনফাল, আয়াত  নং ৭৩)<br />
<br />
এ আয়াতটি মুসলিম ও কাফিরের বন্ধুত্বপূর্ণ সম্পর্ক ছিন্ন করে দিলো। মহান আল্লাহ অন্যত্র বলেনঃ<br />
<br />
﴿یٰۤاَیُّهَا الَّذِیْنَ اٰمَنُوْا لَا تَتَّخِذُوا الْكٰفِرِیْنَ اَوْلِیَآءَ مِنْ دُوْنِ الْمُؤْمِنِیْنَ١ؕ اَتُرِیْدُوْنَ اَنْ تَجْعَلُوْا لِلّٰهِ عَلَیْكُمْ سُلْطٰنًا مُّبِیْنًا﴾<br />
<br />
হে মু’মিনগণ! তোমরা মু’মিনদেরকে ছেড়ে কাফিরদেরকে বন্ধু রূপে গ্রহণ করো না, তোমরা কি মহান আল্লাহর জন্য তোমাদের বিরুদ্ধে স্পষ্ট প্রমাণ দিতে চাও? (৪ নং সূরাহ্ নিসা, আয়াত  নং ১৪৪)<br />
<br />
অর্থাৎ তোমাদের মুক্তির সনদ কেটে যাক এটা কি তোমরা চাও? তারপর তিনি আরো বলেনঃ<br />
<br />
﴿اِنَّ الْمُنٰفِقِیْنَ فِی الدَّرْكِ الْاَسْفَلِ مِنَ النَّارِ١ۚ وَ لَنْ تَجِدَ لَهُمْ نَصِیْرًا﴾<br />
<br />
নিশ্চয়ই মুনাফিকরা জাহান্নামের নিম্নতম স্তরে অবস্থান করবে এবং তুমি কখনো তাদের জন্য সাহায্যকারী পাবে না। (৪ নং সূরাহ্ নিসা, আয়াত  নং ১৪৫)<br />
<br />
মুনাফিকদের বাহ্যিক আচরণ ভালো ছিলো বলে মুসলিমদের নিকট তাদের প্রকৃত অবস্থা গোপন থেকে যায়। তারা মু’মিনগণকে মুখমিষ্টি অথচ অবান্তর কথা দিয়ে ধোঁকা দেয় এবং তাদের মিথ্যা দাবী ও কাফিরদের সাথে তাদের গোপন বন্ধুত্বের ফলে মুসলিমগণকে ভয়াবহ বিপদের সম্মুখীন হতে হয়। সুতরাং বিবাদ ও হাঙ্গামা সৃষ্টিকারী এই মুনাফিকরাই। অতএব যদি এরা কুফরের ওপরেই কায়িম থাকতো তাহলে তাদের ভয়াবহ ষড়যন্ত্র ও গভীর চতুরতা কখনো মুসলিমদের জন্য এতো ক্ষতিকর হতো না। আর যদি তারা পূর্ণ মুসলিম হয়ে যেতো এবং ভিতর ও বাহির তাদের এক হতো তাহলে তারা এই নশ্বর দুনিয়ার নিরাপত্তা লাভের সাথে সাথে আখিরাতের মুক্তি ও সফলতার অধিকারী হয়ে যেতো। এতো ভয়াবহ পন্থা অবলম্বন করা সত্ত্বেও যখন তাদেরকে শান্তি প্রতিষ্ঠার উপদেশ দেয়া হয়, তখন তারা মিথ্যার আশ্রয় নিয়ে বলেঃ আমরা তো শান্তি স্থাপনকারী, আমরা কারো সাথে বিবাদ করতে চাইনা। আমরা মু’মিন ও কাফির এই দলের মধ্যে সন্ধির প্রস্তাব দিয়ে ঐক্য বজায় রাখতে চাই।’ (তাফসীর ইবনু আবী হাতিম, ১/৫২)<br />
<br />
‘আবদুল্লাহ ইবনু ‘আব্বাস (রাঃ) বলেন যে, তারা বলতোঃ ‘আমরা দুই দল অর্থাৎ মুসলিম ও আহলে কিতাবের মধ্যে সন্ধি স্থাপনকারী।’ (হাদীসটি য‘ঈফ) কিন্তু মহান আল্লাহ বলেন যে, এটা শুধু তাদের মূর্খতা। যাকে তারা সন্ধি বলছে ওটাই তো প্রকৃত বিবাদ। কিন্তু তাদের বোধশক্তি নেই।<br />
</div></div></div></div><div class="panel panel-default"><div class="panel-heading" role="tab" id="heading_2_11_1"><h4 class="panel-title"><a role="button" data-toggle="collapse" data-parent="#accordion" href="#collapse_2_11_1" aria-expanded="true" aria-controls="collapse_2_11_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_11_1" class="panel-collapse collapse" role="tabpanel" aria-labelledby="heading_2_11_1"><div class="panel-body"><div class="tafseer_content"><p>আর যখন তাদেরকে বলা হয়, ‘তোমরা যমীনে ফাসাদ সৃষ্টি করো না’ ,[১] তারা বলে, ‘আমরা তো কেবল সংশোধনকারী’ [২]। <br /> <br />[১] আবুল আলীয়া বলেন, ‘ফাসাদ সৃষ্টি করো না’ অর্থাৎ যমীনে আল্লাহ্‌র অবাধ্য হয়ো না। মুনাফিকদের ফাসাদ সৃষ্টির অর্থই হচ্ছে, যমীনের বুকে আল্লাহ্‌র নাফরমানী ও অবাধ্যতা অবলম্বন। কেননা, যে কেউ যমীনে আল্লাহ্‌র অবাধ্য হবে, অথবা অবাধ্যতার নির্দেশ দিবে সে অবশ্যই যমীনের বুকে ফাসাদ সৃষ্টি করল। কারণ, আসমান ও যমীন একমাত্র আল্লাহ্‌র আনুগত্যের মাধ্যমেই প্রতিষ্ঠিত থাকে। [আত-তাফসীরুস সহীহ ] <br /> <br />[২] যেহেতু মুমিনদেরকে মুনাফিকদের মৌখিক ঈমান ধোঁকায় ফেলে, অতএব নিফাকের ফাসাদ সুস্পষ্ট। কেননা, তারা প্রতারণামূলক চটকদার কথা বলে মুমিনদেরকে ভুলিয়ে রাখে এবং মুমিনদের অভ্যন্তরীন কথা নিয়ে কাফের বন্ধুদের বন্ধুত্ব রক্ষা করে। তারা এ ফাসাদকে মীমাংসা মনে করছে। তারা মনে করছে, আমরা মুমিন ও কাফিরের মধ্যে সেতুবন্ধন হিসেবে কাজ করছি যেন উভয় দলের মধ্যে আপোস ও শান্তি বজায় রাখতে পারি। তারা মনে করছে, তারা মুমিন ও আহলে কিতাবদের মধ্যে আপোস-রফা চালাচ্ছে। এর জবাবে আল্লাহ্ তা'আলা বলছেন যে, মনে রেখ তারা যেটাকে আপোস বা মীমাংসা মনে করছে সেটাই আসলে ফাসাদের মূল সূত্র। কিন্তু তারা তাদের অজ্ঞতার কারণে সেটাকে ফাসাদ হিসেবেই মনে করছে না। [ইবনে কাসীর] <br /> <br />মূলত&#59; মুনাফিকদের স্থায়ী কোন নীতি নেই। সুযোগ বুঝে তারা তাদের অবস্থান পরিবর্তন করে। রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, “মুনাফিকের উদাহরণ হলো ঐ ছাগীর ন্যায় যা দু'পাল পাঠা ছাগলের মাঝখানে অবস্থান করে। জৈবিক তাড়নায় সে উভয় পালের পাঠাদের কাছেই যাতায়াত করে। সে বুঝতে পারে না কার অনুসরণ করা দরকার। &#34; [মুসলিম&#59;২৭৮৪] মোটকথা&#59; মুনাফিক ব্যক্তিত্বহীন। মহান আল্লাহ্‌ মুনাফিকদের এ চরিত্রের কথা ঘোষণা করে বলেন, “তারা দোটানায় দোদুল্যমান, না এদের দিকে, না ওদের দিকে!&#34; [সূরা আন-নিসা ১৪৩] কাতাদাহ বলেন, মুনাফিকের চরিত্র সম্পর্কে অনেকে বলে থাকেন যে, তাদের সবচেয়ে খারাপ চরিত্র হচ্ছে, তারা মুখে যা বলে অন্তরে তা অস্বীকার করে। আর কর্মকাণ্ডে তার বিপরীত করে। এক অবস্থায় সকালে উপনীত হয় তো অন্য অবস্থায় তার সন্ধ্যা হয়। সন্ধ্যা যে অবস্থায় হবে, সকাল হবে তার বিপরীত অবস্থায়। নৌকার মত নড়তে থাকে, যখনই কোন বাতাস জোরে প্রবাহিত হয়, সে বাতাসের সাথে নিজেকে প্রবাহিত করে। [আত-তাফসীরুসসহীহ] <br /></p></div></div></div></div><div class="panel panel-default"><div class="panel-heading" role="tab" id="heading_2_11_2"><h4 class="panel-title"><a role="button" data-toggle="collapse" data-parent="#accordion" href="#collapse_2_11_2" aria-expanded="true" aria-controls="collapse_2_11_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_11_2" class="panel-collapse collapse" role="tabpanel" aria-labelledby="heading_2_11_2"><div class="panel-body"><div class="tafseer_content"><b> ১১ ও ১২ নং আয়াতের তাফসীর: </b><br />
<br />
অত্র আয়াতে আল্লাহ তা‘আলা মুনাফিকদের একটি দ্বিমুখী চরিত্রের বিবরণ তুলে ধরেছেন। তা হল: তারা কুফরী, পাপ কাজ সর্বোপরি আল্লাহ তা‘আলার অবাধ্য কাজ করে জমিনে ফাসাদ সৃষ্টি করত, আর এ সব অন্যায় কাজ থেকে বিরত থাকতে বলা হলে তারা বলত, আমরা তো ফাসাদ সৃষ্টি করছি না, বরং আমরা সংশোধনকারী। <br />
<br />
ইবনু মাসউদ (রাঃ) বলেন: জমিনে ফাসাদ সৃষ্টি করা হল কুফরী কাজ ও পাপাচার।<br />
<br />
বিশিষ্ট তাবেয়ী আবুল আলিয়া (রহঃ) বলেন: মুনাফিকদের ফাসাদ হল আল্লাহ তা‘আলার অবাধ্য হওয়া। কেননা যে ব্যক্তি জমিনে আল্লাহ তা‘আলার অবাধ্য হল অথবা আল্লাহদ্রোহী কাজের নির্দেশ দিল সে জমিনে ফাসাদ সৃষ্টি করল। (তাফসীর ইবনে কাসীর, অত্র আয়াতের তাফসীর)<br />
<br />
ফাসাদ সৃষ্টির অন্যতম দিক হচ্ছে মু’মিনদের অভ্যন্তরীণ বিষয় নিয়ে অপপ্রচার ছড়ানো এবং কাফিরদের সাথে সৌহার্দ বজায় রাখা। (তাফসীর সা‘দী)<br />
<br />
ইবনু জারীর বলেন: মুনাফিকদের বিবাদ ও গণ্ডগোল সৃষ্টি করার অর্থ হচ্ছে তারা এমন সব কাজ করত যা করতে আল্লাহ তা‘আলা নিষেধ করেছিলেন এবং তাঁর নির্ধারিত ফরযগুলোও হেলা-খেলায় নষ্ট করত। শুধু তাই নয়, সত্য ধর্ম ইসলামের প্রতি তারা সন্দেহ পোষণ করত এবং আল্লাহ তা‘আলার ওপর পূর্ণ বিশ্বাস রাখত না। মু’মিনদের কাছে আসলে ঈমানের কথা প্রচার করত অথচ আল্লাহ তা‘আলা ও তাঁর রাসূল সম্বন্ধে তাদের অন্তর সন্দেহে পরিপূর্ণ ছিল। তারা সুযোগ পেলেই আল্লাহ তা‘আলার শত্র“দের সাহায্য সহযোগিতা করত এবং সৎ লোকেদের বিরুদ্ধাচরণ করত। আর এতসব করা সত্ত্বেও নিজেদেরকে তারা শান্তিকামী মনে করত।<br />
<br />
<b> আয়াত থেকে শিক্ষণীয় বিষয়: </b><br />
<br />
১. কুফরী ও নিফাকী করা জমিনে ফাসাদ সৃষ্টি করার শামিল।<br />
২. আল্লাহ ও রাসূলের আনুগত্যের মাধ্যমেই জমিনে শান্তি প্রতিষ্ঠা করা সম্ভব।<br />
৩. মিথ্যা বলা ও প্রচারণা মুনাফিকদের অন্যতম কাজ।<br />
</div></div></div></div><div class="panel panel-default"><div class="panel-heading" role="tab" id="heading_2_11_3"><h4 class="panel-title"><a role="button" data-toggle="collapse" data-parent="#accordion" href="#collapse_2_11_3" aria-expanded="true" aria-controls="collapse_2_11_3"><i class="more-less fa fa-plus"></i>আহসানুল বায়ান</a></h4></div><div id="collapse_2_11_3" class="panel-collapse collapse" role="tabpanel" aria-labelledby="heading_2_11_3"><div class="panel-body"><div class="tafseer_content"><p>তাদেরকে যখন বলা হয়, ‘পৃথিবীতে অশান্তি সৃষ্টি করো না’, তারা বলে, ‘আমরা তো শান্তি স্থাপনকারীই।’</p></div></div></div></div><div class="panel panel-default"><div class="panel-heading" role="tab" id="heading_2_11_4"><h4 class="panel-title"><a role="button" data-toggle="collapse" data-parent="#accordion" href="#collapse_2_11_4" aria-expanded="true" aria-controls="collapse_2_11_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_11_4" class="panel-collapse collapse" role="tabpanel" aria-labelledby="heading_2_11_4"><div class="panel-body"><div class="tafseer_content"><p>আর যখন তাদেরকে বলা হয়, ‘তোমরা যমীনে ফাসাদ করো না’, তারা বলে, ‘আমরা তো কেবল সংশোধনকারী’।</p></div></div></div></div><div class="panel panel-default"><div class="panel-heading" role="tab" id="heading_2_11_5"><h4 class="panel-title"><a role="button" data-toggle="collapse" data-parent="#accordion" href="#collapse_2_11_5" aria-expanded="true" aria-controls="collapse_2_11_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_11_5" class="panel-collapse collapse" role="tabpanel" aria-labelledby="heading_2_11_5"><div class="panel-body"><div class="tafseer_content"><p>আর যখন তাদেরকে বলা হয় যে, দুনিয়ার বুকে দাঙ্গা-হাঙ্গামা সৃষ্টি করো না, তখন তারা বলে, আমরা তো মীমাংসার পথ অবলম্বন করেছি।</p></div></div></div></div><div class="panel panel-default"><div class="panel-heading" role="tab" id="heading_2_11_6"><h4 class="panel-title"><a role="button" data-toggle="collapse" data-parent="#accordion" href="#collapse_2_11_6" aria-expanded="true" aria-controls="collapse_2_11_6"><i class="more-less fa fa-plus"></i>জহুরুল হক</a></h4></div><div id="collapse_2_11_6" class="panel-collapse collapse" role="tabpanel" aria-labelledby="heading_2_11_6"><div class="panel-body"><div class="tafseer_content"><p>আর যখন তাদের বলা হলো -- “দুনিয়াতে তোমরা গন্ডগোল সৃষ্টি কর না”, তারা বলে -- “না তো, আমরা শান্তিকামী।”</p></div></div></div></div></div>