<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_217_0"><h4 class="panel-title"><a role="button" data-toggle="collapse" data-parent="#accordion" href="#collapse_2_217_0" aria-expanded="true" aria-controls="collapse_2_217_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_217_0" class="panel-collapse collapse" role="tabpanel" aria-labelledby="heading_2_217_0"><div class="panel-body"><div class="tafseer_content"><b> নাখলায় সেনা অভিযান এবং নিষিদ্ধ মাসে যুদ্ধ করা </b><br />
<br />
ইবনু আবী হাতিম (রহঃ) বর্ণনা করেন যে, জুন্দুব ইবনু ‘আবদুল্লাহ (রহঃ) বলেনঃ রাসূলুল্লাহ (সাল্লাল্লাহু ‘আলাইহি ওয়া সাল্লাম) একটি সেনাবাহিনী প্রেরণ করেন এবং আবূ ‘উবাইদা ইবনু জাররাহ (রাঃ) -কে সেনাপতি নিযুক্ত করেন। তিনি বিদায়ের প্রাক্কালে রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর বিচ্ছেদের দুঃখে ভীষণ ক্রন্দন করেন। রাসূলুল্লাহ (সাল্লাল্লাহু ‘আলাইহি ওয়া সাল্লাম) তাকে ফিরিয়ে নেন এবং তার স্থলে ‘আবদুল্লাহ ইবনু জাহাশ (রাঃ) -কে সেনাপতি নিযুক্ত করেন। তাকে একটি পত্র দিয়ে রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেনঃ ‘বাতনে নাখলাহ’ নামক স্থানে পৌঁছার পূর্বে এই পত্র পাঠ করবে না। সেখানে পৌঁছে বিষয়বস্তু দেখার পর সাথীদের কাউকে তোমার সাথে যাবার জন্য বাধ্য করবে না। অতএব ‘আবদুল্লাহ (রাঃ) এই ক্ষুদ্র বাহিনী নিয়েই যাত্রা শুরু করেন। নির্ধারিত স্থানে পৌঁছে তিনি রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর নির্দেশনামা পাঠ করেন “ইন্না লিল্লাহি ওয়া ইন্না ইলাইহি রাজি‘উন” পড়েন এবং বলেনঃ ‘আমি রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর নির্দেশনামা পড়েছি এবং তাঁর নির্দেশ পালনে আমি প্রস্তুত রয়েছি।’ অতঃপর তিনি চিঠিটি তাঁর সাথীদের পাঠ করে শোনান এবং ঘটনাটি বর্ণনা করেন। সুতরাং দুই ব্যক্তি ফিরে যান কিন্তু অন্যরা সবাই তার সাথে যাবার জন্য প্রস্তুত হোন। সম্মুখে অগ্রসর হয়ে তারা ইবনু হাযরামী নামক কাফিরকে দেখতে পান। ঐ দিনটি জমাদিউল আখিরের শেষ দিন ছিলো নাকি রজবের প্রথম দিন এটা তাদের জানা ছিলো না। সুতরাং তারা ঐ দলটির ওপর আক্রমণ চালান এবং ইবনু হাযরামী মারা যায়। মুসলিমদের ঐ দলটি তথা হতে ফিরে আসেন। তখন মুশরিকরা মুসলিমদের বিরুদ্ধে প্রতিবাদ করে বলেঃ ‘দেখো! তারা নিষিদ্ধ মাসে যুদ্ধ করেছে এবং হত্যাও করেছে।’ এ ব্যাপারে এ আয়াতটি অবতীর্ণ হয়। (হাদীসটি সহীহ। তাফসীর ইবনু আবী হাতিম-২/২৬৮, তাফসীর তাবারী -৪/৩০৬/৪০৮৪, আল মাজমা‘উয যাওয়ায়িদ-৬/১৯৮) <br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর জীবনী গ্রন্থের লেখক ‘আবদুল মালিক ইবনু হিশাম (রহঃ) বর্ণনা করেন, যায়দ ইবনু ‘আবদুল্লাহ বাককাই (রহঃ) বলেছেন যে, মুহাম্মাদ ইবনু ইসহাক ইবনু ইয়াসার আল মাদানী (রহঃ) তার লেখা রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর জীবনী গ্রন্থে বলেছেনঃ মুশরিকদের সাথে প্রথম যুদ্ধ বদর প্রান্তর থেকে ফিরে আসার পর রাসূলুল্লাহ (সাল্লাল্লাহু ‘আলাইহি ওয়া সাল্লাম)  ‘আবদুল্লাহ ইবনু জাহাশ (রাঃ) -কে সেনাপতি নিযুক্ত করে অভিযানে প্রেরণ করেন। রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁর সাথে আটজন লোক প্রেরণ করেন। তারা সবাই ছিলেন মুহাজির, আনসারগণের মধ্য থেকে কেউ ছিলেন না। তিনি তাকে কিছু লিখিত নির্দেশও দেন এবং আদেশ করেন যে, দুই দিনের পথ অতিক্রম করার পর যেন ঐ লিখিত নির্দেশ ‘আবদুল্লাহ ইবনু জাহাশ (রাঃ) পাঠ করেন এবং তদানুযায়ী সামনের দিকে অগ্রসর হোন। তবে লিখিত আদেশ অনুযায়ী তার সহযাত্রীদের কাউকেও যেন তা মানতে বাধ্য না করা হয়। <br />
<br />
সুদ্দী (রহঃ) বলেন যে, এই সৈন্যবাহিনীর সংখ্যা ছিলো সাত জন। আর তারা হলেন ‘আম্মার ইবনু ইয়াসির (রাঃ) , আবূ হুযাইফা ইবনু রাবী‘আ (রাঃ) , সা‘দ ইবনু আবূ ওয়াক্কাস (রাঃ) , ‘উতবাহ ইবনু গাযওয়ান সালামাহ (রাঃ) , সুহাইল ইবনু বায়যা (রাঃ) , আমির ইবনু ফুহাইরা (রাঃ) এবং ওয়াকিদ ইবনু ‘আবদুল্লাহ ইয়ারবুঈ (রাঃ) । ‘বাতনে নাখলা’ পৌছে ‘আবদুল্লাহ ইবনু জাহাশ (রাঃ) পরিস্কারভাবে বলেদিয়েছিলেন যে, যে ব্যক্তি শাহাদাত লাভের প্রত্যাশী একমাত্র সেই সম্মুখে অগ্রসর হবে। এখান হতে প্রত্যাবর্তনকারীগণ ছিলেন সা‘দ ইবনু আবূ ওয়াক্কাস (রাঃ) এবং আবূ হুযাইফা ইবনু রাবী‘আ (রাঃ) । তারা তাদের সাথে শরীক না থাকার কারণ হলো এই যে, তাদের উট হারিয়ে গিয়েছিলো। সেই উট খোঁজার কারণেই তারা রয়ে গিয়েছিলেন। মুশরিকদের মধ্যে হাকাম ইবনু কাইসান, ‘উসমান ইবনু ‘আবদুল্লাহ প্রভৃতি ছিলো। ওয়াকিদ (রাঃ) -এর হাতে ‘আমর নিহত হয় এবং এই ক্ষুদ্র বাহিনী গণীমত নিয়ে ফিরে আসে। এটাই ছিলো মুসলিমদের প্রথম গণীমত। যখন তারা দু’জন বন্দিসহ গণীমত নিয়ে ফিরে আসে তখন মাক্কার মুশরিকরা প্রতিবাদ স্বরূপ বললোঃ মুহাম্মাদ (সাল্লাল্লাহু ‘আলাইহি ওয়া সাল্লাম) -এর দাবীতো এই যে, তিনি মহান আল্লাহ্‌র আনুগত্য স্বীকারকারী, অথচ তিনি সম্মানিত মাসগুলোর সম্মান রক্ষা করছেন না। বরং ্ এগুলোর সম্মান নষ্ট করে রজব মাসেও তিনি যুদ্ধ বিগ্রহ চালিয়ে যাচ্ছেন। মুসলমানগণ বললেন আমরা রজব মাসে তো হত্যা করি নি। বরং যুদ্ধই তো হয়েছে জুমাদিল উখরা মাসে। (তাফসীর তাবারী -৪/৩০৫, ৩০৬/৪০৮৩) <br />
<br />
অপর একটি বর্ণনায় এসেছে ‘আবদুল্লাহ ইবনু জাহাশ (রাঃ) -এর সাথে মাক্কার মুহাজিরদের যারা ছিলেন তারা হলেন ‘আবদ শামস ইবনু ‘আবদ মানাফ গোত্রের হুযাইফা ইবনু ‘উতবাহ ইবনু রাবি‘আহ ইবনু ‘আবদ ‘আবদ শামস ইবনু ‘আবদ মানাফ (রাঃ) , তাদের মিত্র গোত্রের ‘আবদুল্লাহ ইবনু জাহাশ (রাঃ) যিনি এই অভিযানের নেতৃত্ব দিচ্ছিলেন এবং আসাদ ইবনু খুযায়মাহ্ গোত্রের উক্কাসাহ ইবনু মিহসান (রাঃ) । নাওফাল ইবনু ‘আবদ মানাফ গোত্রের ‘উতবাহ গাজওয়ান ইবনু জাবির (রাঃ) , জুহরা ইবনু কিলাব গোত্রের সা‘দ ইবনু আবী ওয়াক্কাস (রাঃ) , কা‘ব গোত্র এবং তাদের মিত্র থেকে ‘আদী ইবনু ‘আমর ইবনু রাবী‘আ (রাঃ) , তামীম গোত্রের ওয়াকিব ইবনু ‘আবদুল্লাহ ইবনু ‘আবদ মানাফ (রাঃ) , ইবনু আরীন ইবনু সালামাহ ইবনু ইয়ারবু (রাঃ) , সা‘দ ইবনু লাইস গোত্রের খালিদ ইবনু বুকাইর (রাঃ) , আল হারিস ইবনু ফিহর গোত্রের সুহাইল ইবনু বাইদা (রাঃ) -ও তাদের সাথে ছিলেন। অভিযানে দু’দিন অতিক্রান্ত হওয়ার পর ‘আবদুল্লাহ ইবনু জাহাশ (রাঃ) নির্দেশিত চিঠিটি পাঠ করেন। তাতে লিখা ছিলোঃ এ চিঠি পাঠ করার পর তোমরা আরো অগ্রসর হবে এবং মাক্কা ও তায়েফের মধ্যবর্তী স্থান ‘নাখলাহ’ নামক স্থানে তোমাদের ঘাঁটি স্থাপন করবে। ওখানে অবস্থান করে কুরাইশদের কাফিলার গতিবিধির ওপর লক্ষ্য রাখবে এবং তা আমাদেরকে অবহিত করবে। ‘আবদুল্লাহ ইবনু জাহাশ (রাঃ) চিঠিটি পাঠ করার পর বলেনঃ আমি শুনলাম এবং মান্য করলাম। অতঃপর তিনি তার সহকর্মীদের বললেনঃ রাসূলুল্লাহ (সাল্লাল্লাহু ‘আলাইহি ওয়া সাল্লাম) আমাকে নির্দেশ দিয়েছেন, আমি যেন ‘নাখলাহ’ অভিমুখে যাত্রা করি এবং সেখানে অবস্থান করে কুরাইশ কাফিলার গতিবিধি লক্ষ্য করে তাঁর কাছে খবর পৌঁছাই। তিনি আরো বলেছেন যে, আমার সাথে যেতে তোমাদের কাউকে যেন জোর-জবরদস্তি না করি। সুতরাং যার শহীদ হওয়ার আকাঙ্খা রয়েছে সে যেন আমার সাথে অগ্রাভিযানে যোগ দেয়, আর যার এরূপ ইচ্ছা নেই সে ফিরে যেতে পারে। অতঃপর ‘আবদুল্লাহ ইবনু জাহাশ (রাঃ) এবং তাঁর সহযোদ্ধাগণ পিছন ফিরে না গিয়ে অভিযানে অগ্রসর হোন। <br />
<br />
‘আবদুল্লাহ ইবনু জাহাশ (রাঃ) তাঁর লোকজনসহ ‘ফুরু’ নামক স্থানের কাছে হিযাযের, বুহরান নামক স্থানে পৌঁছান। সেখানে সা‘দ ইবনু আবী ওয়াক্কাস (রাঃ) এবং ‘উতবাহ গাজওয়ান (রাঃ) তাঁদের উটটি হারিয়ে ফেলেন, যার ওপর তারা পর্যায়ক্রমে আরোহণ করতেন। তাঁরা দু’জন তাঁদের উটটি খুঁজতে থাকেন এবং ‘আবদুল্লাহ ইবনু জাহাশ (রাঃ) তাঁর সাথীদের নিয়ে নাখলাহতে না পৌঁছা পর্যন্ত সম্মুখে অগ্রসর হতে থাকেন। তাঁরা দেখতে পান যে, কুরাইশদের একটি কাফিলা খাদ্য, কিসমিস ও অন্যান্য বাণিজ্যিক দ্রব্যসহ তাদেরকে অতিক্রম করে যাচ্ছে। ঐ কাফিলায় ‘আমর ইবনু হাযরামী (যার অপর নাম ছিলো ‘আবদুল্লাহ ইবনু ‘আব্বাদ) , মাখযুম গোত্রের ‘উসমান ইবনু ‘আবদুল্লাহ ইবনু মুগীরাহ এবং তাঁর ভাই নাওফিল ইবনু ‘আবদুল্লাহ এবং হিশাম ইবনু মুগীরার মুক্ত দাস হাকাম ইবনু কাইসানও ছিলো। তারা সাহাবীগণকে দেখতে পেয়ে ভীষণ ভয় পেয়ে যায়। কিন্তু যখন তাদের দলে উক্কাসাহ ইবনু মিহসানকে দেখতে পেলো তখন কাফিরদের ভয় দূর হয়ে গেলো, যেহেতু তার মাথায় চুল ছিলো মুণ্ডন করা। তারা নিজেরা বলাবলি করছিলোঃ এই লোকেরা ‘উমরাহ্ করে এসেছে, অতএব তাদের ব্যাপারে ভয় পাবার কিছুই নেই। <br />
<br />
সাহাবীগণ নিজেদের মাঝে আলাপ আলোচনা করলেন। ঐ দিনটি ছিলো রজব মাসের শেষ দিন। তারা বলাবলি করছিলোঃ মহান আল্লাহ্‌র শপথ! তোমরা যদি তাদেরকে অবসর হওয়ার সুযোগ দাও তাহলে তারা হারাম এলাকায় প্রবেশ করবে এবং তখন তোমাদের কিছুই করার থাকবে না, আর তোমরা যদি তাদেরকে হত্যা করো তাহলে নিষিদ্ধ মাসে তাদেরকে হত্যা করা হবে। প্রথমদিকে তারা দ্বিধাগ্রস্ত হয়ে পড়ে এবং কাফিরদেরকে আক্রমণ করা অপছন্দ করে। অতঃপর তারা নিজেরাই আবার উদ্দীপ্ত হয়ে কাফিরদের যেখানে যাকে পাওয়া যায় তাকে হত্যা করতে এবং মালামাল আটক করতে প্রস্তুত হোন। অতঃপর ওয়াকিদ ইবনু ‘আবদুল্লাহ আত তামিমী (রাঃ) কাফিরদের ‘আমির ইবনু হাযরামীকে লক্ষ্য করে এমন তীর নিক্ষেপ করেন যে, তাতেই তার মৃত্যুর ফায়সালা হয়ে যায়। ‘উসমান ইবনু ‘আবদুল্লাহ এবং হাকাম ইবনু কাইসানকে বন্দী করা হয়, আর নাওফাল ইবনু ‘আবদুল্লাহ পালিয়ে যেতে সক্ষম হয়। অতঃপর ‘আবদুল্লাহ ইবনু জাহাশ (রাঃ) এবং তার সহযোদ্ধাগণ দুই বন্দী এবং তাদের সাথে থাকা মালামালসহ মাদীনায় রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর কাছে ফিরে যান। পথেই সেনাপতি বলে দিয়েছিলেন যে, এই মালের এক পঞ্চমাংশ তো রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর জন্যই থাকবে। সুতরাং এ অংশটি তাঁরা পৃথক করে রেখে দেন এবং বাকি অংশ সাহাবীগণের মধ্যে বন্টন করে দেন। যুদ্ধলব্ধ মালের এক পঞ্চমাংশ যে বের করে দিতে হবে এই নির্দেশ তখন পর্যন্ত অবতীর্ণ হয়নি। যখন তাঁরা মহানবী (সাল্লাল্লাহু ‘আলাইহি ওয়া সাল্লাম) -এর কাছে উপস্থিত হোন তখন তিনি এই ঘটনা শুনে অসন্তুষ্টি প্রকাশ করেন এবং বলেন, ‘নিষিদ্ধ মাসগুলোতে যুদ্ধ করতে আমি তোমাদেরকে কখন বলেছিলাম?’ না তিনি সেই যাত্রী দলের কোন মাল গ্রহণ করলেন, আর না বন্দীদেরকে স্বীয় অধিকারে নিলেন। রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর এই কথায় ও কাজে তাঁরা খুবই লজ্জিত হলেন এবং নিজেদের পাপ কাজ সম্বন্ধে নিশ্চিত হয়ে গেলেন। অতঃপর অন্যান্য মুসলিমরাও তাদের সমালোচনা করতে আরম্ভ করলেন। আর ঐ দিকে মুশরিক কুরাইশরা বিদ্রƒপ করতে আরম্ভ করলো যে, মুহাম্মাদ (সাল্লাল্লাহু ‘আলাইহি ওয়া সাল্লাম) ও তার সহচরগণ নিষিদ্ধ মাসগুলোর মধ্যে যুদ্ধ-বিগ্রহ থেকে বিরত থাকেন না। অপর দিকে ‘আমর ইবনু হাযরামী নিহত হয়েছিলো বিধায় ইয়াহূদীরা একটি কুলক্ষণ বের করে যে, عُمِرَتِالْحَرْبُ অর্থাৎ ‘দীর্ঘদিন ধরে প্রচণ্ড ও ভয়াবহ যুদ্ধ চলতে থাকবে।’ ‘আমরের পিতার নাম ছিলো হাযরামী। এজন্যই তারা কুলক্ষণ গ্রহণ করে বলে حَضَرَتِالْحَرْبُ অর্থাৎ যুদ্ধের সময় উপস্থিত হয়ে গেছে। হত্যাকারীর নাম ওয়াকিদ (রাঃ) , কাজেই তারা বলে وَقَدَتِالْحَرْبُ অর্থাৎ যুদ্ধের আগুন জ্বলে উঠেছে।’ কিন্তু মহান আল্লাহ্‌ এর বিপরীত করে দেন এবং পরিণাম সবই মুশরিকদের প্রতিকূলে হয়। তাদের প্রতিবাদে উত্তর দিয়ে আয়াতগুলি অবতীর্ণ হয়। এতে বলা হয় যে, যুদ্ধ যদি নিষিদ্ধ মাসে হয়েই থাকে তাহলে তোমাদের কার্যাবলী এর চেয়েও জঘন্য। তোমাদের অশান্তি সৃষ্টি করা হচ্ছে এই যে, তোমরা মুসলিমদেরকে মহান আল্লাহ্‌র দ্বীন থেকে ফিরিয়ে দেয়ার ব্যাপারে সম্ভাব্য কোন চেষ্টারই ত্রুটি করো নি। এটা হত্যা অপেক্ষাও বেশি মারাত্মক। তোমরা এসব কাজ হতে না বিরত হচ্ছো, না তাওবাহ করছো, আর না লজ্জিত হচ্ছো। এই আয়াতগুলো অবতীর্ণ হওয়ার পর মুসলিমগণ এই দুঃখ হতে মুক্তি প্রাপ্ত হোন এবং রাসূলুল্লাহ (সাল্লাল্লাহু ‘আলাইহি ওয়া সাল্লাম) যাত্রীদলকে ও বন্দীদেরকে নিজের অধিকারে নিয়ে নেন। কুরাইশরা রাসূলে কারীম (সাল্লাল্লাহু ‘আলাইহি ওয়া সাল্লাম) -এর নিকট দূত পাঠিয়ে বলে, ‘মুক্তিপণ নিয়ে ‘উসমান ইবনু ‘আবদুল্লাহ এবং হাকাম ইবনু কাইসানকে ছেড়ে দিন।’ কিন্তু রাসূলুল্লাহ (সাল্লাল্লাহু ‘আলাইহি ওয়া সাল্লাম) দূতকে বলেন, ‘আমরা দু’জন সাহাবী সা‘দ ইবনু আবী ওয়াক্কাস (রাঃ) এবং ‘উত্বা ইবনু গাজওয়ান (রাঃ) যখন এসে যাবেন তখন তোমরা এসো। আমার ভয় হয় যে, তোমরা তাদেরকে কষ্ট দিবে। অতএব তারা উভয়ে এসে গেলে রাসূলুল্লাহ (সাল্লাল্লাহু ‘আলাইহি ওয়া সাল্লাম) মুক্তি পণের বিনিময়ে বন্দীদ্বয়কে মুক্ত করে দেন। হাকাম ইবনু কাইসান তো মুসলিম হয়ে যান এবং রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর খিদমাতেই রয়ে যান। তিনি ‘বিরএ মা‘উনা’ যুদ্ধে অংশ নিয়ে শহীদ হোন ঐ সময় রাসূলুল্লাহ (সাল্লাল্লাহু ‘আলাইহি ওয়া সাল্লাম) সত্তর জন সাহাবীকে ইসলাম শিক্ষাদানের উদ্দেশে নাজদ প্রেরণ করেন, কিন্তু বানু সালীমের লোকেরা দুই জন বাদে অন্য সবাইকে হত্যা করে। ‘উসমান ইবনু ‘আবদুল্লাহ মাক্কা ফিরে যায় এবং সেখানে সে কুফরী অবস্থায়ই মারা যায়। এই আয়াত শুনে ঐ বিজেতাগণ অত্যন্ত সন্তুষ্ট হোন এবং রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর সন্তুষ্টি, সাহাবীগণের সমালোচনা ও কাফিরদের বিদ্রƒপের কারণে তাঁদের অন্তরে যে দুঃখ ছিলো, সবই দূর হয়ে যায়। কিন্তু এখন তাদের মনে এই চিন্তা হয় যে, এ যুদ্ধের ফলে তারা পারোলৌকিক সাওয়াব লাভ করবেন কিনা এবং গাজীদের মধ্যে তাদেরকে গণ্য করা হবে কিনা! এ সম্বন্ধে তারা রাসূলুল্লাহ (সাল্লাল্লাহু ‘আলাইহি ওয়া সাল্লাম) -কে জিজ্ঞেস করলেঃ <br />
<br />
﴿اِنَّ الَّذِیْنَ اٰمَنُوْا وَالَّذِیْنَ هَاجَرُوْا وَجٰهَدُوْا فِیْ سَبِیْلِ اللّٰهِ١ۙ اُولٰٓىِٕكَ یَرْجُوْنَ رَحْمَتَ اللّٰهِ١ؕ وَاللّٰهُ غَفُوْرٌ رَّحِیْمٌ﴾<br />
<br />
 ‘নিশ্চয়ই যারা ঈমান এনেছে এবং হিজরত করেছে ও মহান আল্লাহ্‌র পথে জিহাদ করেছে, এরাই মহান আল্লাহ্‌র রহমত আশা করে। মহান আল্লাহ্‌ ক্ষমাশীল, পরম দয়ালু।’ আয়াতটি অবতীর্ণ হয়। এর দ্বারা মহান আল্লাহ্‌ তাদেরকে বড় বড় আশা প্রদান করেন। (ইবনু হিশাম ২/২৫২-২৫৫)<br />
</div></div></div></div><div class="panel panel-default"><div class="panel-heading" role="tab" id="heading_2_217_1"><h4 class="panel-title"><a role="button" data-toggle="collapse" data-parent="#accordion" href="#collapse_2_217_1" aria-expanded="true" aria-controls="collapse_2_217_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_217_1" class="panel-collapse collapse" role="tabpanel" aria-labelledby="heading_2_217_1"><div class="panel-body"><div class="tafseer_content"><p>পবিত্র মাসে যুদ্ধ করা সম্পর্কে লোকেরা আপনাকে জিজ্ঞেস করে [১] ; বলুন, ‘এতে যুদ্ধ করা কঠিন অপরাধ। কিন্তু আল্লাহ্‌র পথে বাঁধা দান করা, আল্লাহ্‌র সাথে কুফরী করা, মসজিদুল  হারামে বাধা দেয়া ও এর বাসিন্দাকে এ থেকে বহিষ্কার করা আল্লাহ্‌র নিকট তার চেয়েও বেশী অপরাধ। আর ফিতনা হত্যার চেয়েও গুরুতর অপরাধ। আর তারা সবসময় তোমাদের বিরুদ্ধে যুদ্ধ করতে থাকবে, যে পর্যন্ত তোমাদেরকে তোমাদের দ্বীন থেকে ফিরিয়ে না দেয়, যদি তারা সক্ষম হয়। আর তোমাদের মধ্য থেকে যে কেউ নিজের দ্বীন থেকে ফিরে যাবে [২] এবং কাফের হয়ে মারা যাবে, দুনিয়া ও আখেরাতে তাদের আমলসমূহ নিস্ফল হয়ে যাবে। আর এরাই আগুনের অধিবাসী, সেখানে তারা স্থায়ী হবে’। <br /> <br />[১] আলোচ্য আয়াতে প্রমাণিত হলো যে, নিষিদ্ধ মাস অর্থাৎ রজব, যিলকদ, যিলহজ এবং মুহাররাম মাসে যুদ্ধ-বিগ্রহ করা হারাম। প্রখ্যাত মুফাসসির ‘আতা ইবনে আবী রাবাহ’ শপথ করে বলেছেন যে, এ আদেশ সর্বযুগের জন্য। তাবেয়ীগণের অনেকেও এ আদেশকে স্থায়ী আদেশ বলে উল্লেখ করেছেন। কিন্তু অধিকাংশ ফকীহ এবং ইমাম জাসসাসের মতে এ আদেশ রহিত হয়ে গেছে। ফলে এখন কোন মাসেই প্রয়োজনীয় যুদ্ধ নিষিদ্ধ নয়। কুরতুবী বলেন, এসব মাসে নিজে থেকে যুদ্ধ আরম্ভ করা সর্বকালের জন্যই নিষিদ্ধ। তবে কাফেররা যদি এসব মাসে আক্রমন করে, তবে প্রতিরক্ষামূলক পাল্টা আক্রমণ করা মুসলিমদের জন্যও জায়েয। [তাফসীরে কুরতুবী&#59; ৩/৪২৩] <br /> <br />[২] মুরতাদ সে ব্যক্তি, যে ইসলাম থেকে কুফরীর দিকে ফিরে গেছে, চাই তা কথায় হোক, বিশ্বাসে হোক বা কাজে হোক। এ আয়াতের শেষে মুসলিম হওয়ার পর তা ত্যাগ করা বা মুরতাদ হয়ে যাওয়ার হুকুম বলা হয়েছে। “তাদের আমল দুনিয়া ও আখেরাতে বরবাদ হয়ে গেছে&#34;। এ বরবাদ হয়ে যাওয়ার অর্থ হচ্ছে যে, পার্থিব জীবনে তাদের স্ত্রী তাদের বিবাহ বন্ধন থেকে বিচ্ছিন্ন হয়ে যায়, যদি তার কোন নিকট আত্মীয়ের মৃত্যু হয়, তাহলে সে ঐ ব্যক্তির উত্তরাধিকার বা মীরাসের অংশ থেকে বঞ্চিত হয়, ইসলামে থাকাকালীন সালাত-সাওম যত কিছু করেছে সব বাতিল হয়ে যায়, মৃত্যুর পর তার জানাযা পড়া হয় না এবং মুসলিমদের কবরস্থানে তাকে দাফনও করা হবে না। আর আখেরাতে বরবাদ হওয়ার অর্থ হচ্ছে ‘ইবাদাতের সওয়াব না পাওয়া এবং চিরকালের জন্য জাহান্নামে নিক্ষিপ্ত হওয়া। মোটকথা, মুরতাদের অবস্থা কাফেরদের অবস্থা অপেক্ষাও নিকৃষ্টতর। এজন্য কাফেরদের থেকে জিযিয়া গ্রহণ করা যায়, কিন্তু পুনরায় ইসলাম গ্রহণ না করলে মুরতাদকে মৃত্যুদণ্ডে দণ্ডিত করা হয়। কেননা, মুরতাদের কার্যকলাপের দরুন সরাসরিভাবে ইসলামের অবমাননা করা হবে। কাজেই তারা সরকার অবমাননার শাস্তি পাওয়ার যোগ্য। <br /></p></div></div></div></div><div class="panel panel-default"><div class="panel-heading" role="tab" id="heading_2_217_2"><h4 class="panel-title"><a role="button" data-toggle="collapse" data-parent="#accordion" href="#collapse_2_217_2" aria-expanded="true" aria-controls="collapse_2_217_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_217_2" class="panel-collapse collapse" role="tabpanel" aria-labelledby="heading_2_217_2"><div class="panel-body"><div class="tafseer_content"><b> ২১৭ ও ২১৮ নং আয়াতের তাফসীর: </b><br />
<br />
অত্র আয়াতের কয়েকটি শানে নুযূলের বর্ণনা পাওয়া যায়। কিন্তু সকল বর্ণনা ত্র“টি থেকে মুক্ত নয়। তাই শানে নুযূল উল্লেখ করা অনর্থক। (তাফসীর ইবনে কাসীর, অত্র আয়াতের তাফসীর)<br />
<br />
সকল বর্ণনার সারাংশ হল- রজব, যুলকাদা, যুলহজ্জ এবং মুহাররাম এ চারটি মাস জাহিলী যুগ থেকেই হারাম অর্থাৎ সম্মানিত যাতে কোন প্রকার যুদ্ধ বিগ্রহ করা পাপের কাজ। ইসলাম এসে এর সম্মান আরো বৃদ্ধি করে। রাসূলুল্লাহ (সাল্লাল্লাহু ‘আলাইহি ওয়া সাল্লাম) আবদুল্লাহ বিন জাহাশকে সেনা প্রধান করে একটি বাহিনী প্রেরণ করেন। তারা আমর বিন হাজরামী নামে একজন লোককে হত্যা করে তার সম্পদ নিয়ে নেয়। সেটা ছিল রজব মাস। কাফির ও মুনাফিকগণ মুসলিমদের বিরুদ্ধে অপবাদ ছড়াতে লাগল যে, মুসলিমরা হারাম মাসে হত্যা করে, হারাম মাসের সম্মান খেয়াল করে না। এ ব্যাপারেই উক্ত আয়াত নাযিল হয়। তাই তারা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে জিজ্ঞাসা করে, হে মুহাম্মাদ (সাল্লাল্লাহু ‘আলাইহি ওয়া সাল্লাম)! হারাম মাসে যুদ্ধ করা কি হালাল? আল্লাহ তা‘আলা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে নির্দেশ দিচ্ছেন বল: হারাম মাসে যুদ্ধ-বিগ্রহ ও রক্তপাত হারাম। কিন্তু তোমরা যে মানুষকে ইসলাম গ্রহণে বাধা দাও, আল্লাহ তা‘আলা ও রাসূলের সাথে কুফরী কর, মানুষদেরকে মাসজিদে হারামে প্রবেশ করতে বাধা দাও এবং রাসূলকে ও মুহাজিরদেরকে মক্কা থেকে বের করে দিয়েছ তা আরো বেশি গুরুতর অপরাধ। আর তোমরা যে শির্ক কর তা হত্যা করার চেয়েও বেশি পাপ। তাই তোমরা যে যত বড় বড় অপরাধে লিপ্ত রয়েছে, তা বাদ দিয়ে এ হত্যা নিয়ে হাঙ্গামা করার কোন অর্থই হয়না।<br />
<br />
তারপর আল্লাহ তা‘আলা বলেন, তারা যখন নিজেদের অপকর্ম, চক্রান্ত এবং তোমাদের মুরতাদ করার চেষ্টা থেকে বিরত থাকল না তাহলে হারাম মাসের কারণে তাদের মোকাবেলা করা থেকে তোমরাও বিরত থেকো না?<br />
<br />
(وَمَنْ يَّرْتَدِدْ مِنْكُمْ) <br />
<br />
‘যে ব্যক্তি দীন ইসলাম থেকে ফিরে যাবে’অর্থাৎ মুরতাদ হয়ে যাবে তাওবা না করলে তার পার্থিব শাস্তি হল হত্যা বা মৃত্যুদণ্ড।<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: যে ব্যক্তি তার দীনকে পরিবর্তন করে তাকে হত্যা কর। (সহীহ বুখারী হা: ৩০১৭) আর এ আয়াতে পরলৌকিক শাস্তির কথা বলা হয়েছে।<br />
<br />
এ থেকে বুঝা যায় সারা জীবন সৎ আমল করে অবশেষে মুরতাদ হয়ে গেলে তার সব সৎ আমাল বরবাদ হয়ে যায়। যেমন ঈমান আনার পর পূর্বের সকল গুনাহ ক্ষমা হয়ে যায়।<br />
<br />
মুরতাদ যদি তাওবা করে তাহলে তাকে হত্যা করা যাবে না এবং শর্ত অনুযায়ী তাওবাহ করলে আল্লাহ তা‘আলা তা কবূল করেন। তারপর আল্লাহ তা‘আলা তিনটি বৈশিষ্ট্য সম্বলিত ব্যক্তিদের কথা বলছেন- <br />
<br />
১. যারা ঈমান আনে, <br />
২. যারা হিজরত করে, <br />
৩. যারা আল্লাহ তা‘আলার রাস্তায় জিহাদ করে। প্রকৃতপক্ষে তারাই আল্লাহ তা‘আলার রহমাতের আশাবাদী।<br />
<br />
<b> আয়াত থেকে শিক্ষণীয় বিষয়: </b><br />
<br />
১. হারাম মাস ও হারাম শহরের মর্যাদা জানতে পারলাম।<br />
২. হারাম মাসে যুদ্ধ-জিহাদের নিষেধাজ্ঞা রহিত হয়ে গেছে। রাসূলুল্লাহ (সাল্লাল্লাহু ‘আলাইহি ওয়া সাল্লাম) হাওয়াজেন ও সাকিফ গোত্রের বিরুদ্ধে শাওয়াল ও যুলকাদা মাসে যুদ্ধ করেছেন।<br />
৩. কাফিররা মুসিলমদের মুরতাদ না বানানো পর্যন্ত যুদ্ধের অপচেষ্টা চালাতে থাকবে।<br />
৪. ঈমান, হিজরত ও জিহাদের ফযীলত জানতে পারলাম।<br />
</div></div></div></div><div class="panel panel-default"><div class="panel-heading" role="tab" id="heading_2_217_3"><h4 class="panel-title"><a role="button" data-toggle="collapse" data-parent="#accordion" href="#collapse_2_217_3" aria-expanded="true" aria-controls="collapse_2_217_3"><i class="more-less fa fa-plus"></i>আহসানুল বায়ান</a></h4></div><div id="collapse_2_217_3" class="panel-collapse collapse" role="tabpanel" aria-labelledby="heading_2_217_3"><div class="panel-body"><div class="tafseer_content"><p>পবিত্র (নিষিদ্ধ) মাসে যুদ্ধ করা সম্পর্কে লোকে তোমাকে জিজ্ঞাসা করে। বল, সে সময় যুদ্ধ করা ভীষণ অন্যায়। কিন্তু আল্লাহর পথে বাধা দান করা, আল্লাহকে অস্বীকার করা, মাসজিদুল হারাম (কা’বা শরীফের পাশে উপাসনায়) বাধা দেওয়া এবং সেখানকার অধিবাসীদেরকে সেখান থেকে বহিষ্কার করা আল্লাহর নিকট তদপেক্ষা অধিক অন্যায়। আর হত্যা অপেক্ষা ফিতনা (শিরক) ভীষণতর অন্যায়। [১] যদি তারা সক্ষম হয়, তাহলে যে পর্যন্ত তোমাদের (সুপ্রতিষ্ঠিত) ধর্ম থেকে তোমাদেরকে ফিরিয়ে না দেয়, সে পর্যন্ত তোমাদের বিরুদ্ধে যুদ্ধ করতে থাকবে।[২] পরন্তু তোমাদের মধ্যে যে কেউ নিজ ধর্ম ত্যাগ করে এবং সে সত্যপ্রত্যাখ্যানকারী (কাফের)রূপে মৃত্যুবরণ করে, তাদের ইহকাল ও পরকালের কর্ম নিষ্ফল হয়ে যায়। তারাই দোযখবাসী, সেখানে তারা চিরকাল থাকবে। [৩] <br /> <br />[১] রজব, যুলক্বা'দাহ, যুলহাজ্জাহ এবং মুহাররাম এই চারটি মাস জাহেলিয়াতের যুগেও 'হারাম' (পবিত্র, নিষিদ্ধ বা সম্মানীয়) মাস মনে করা হত। এ মাসগুলোতে লড়াই-যুদ্ধ অপছন্দনীয় ছিল। ইসলামও সেই সম্মানকে বজায় রাখল। নবী করীম (সাঃ)-এর যামানায় এক মুসলিম সৈন্যদলের হাতে একজন কাফের নিহত হয় এবং কিছু লোককে বন্দী করা হয়। মুসলিম এই দলটি অবগত ছিল না যে, রজব মাস শুরু হয়ে গেছে। কাফেররা মুসলিমদেরকে গঞ্জনা দিতে লাগল যে, হারাম মাসের সম্মানেরও এরা খেয়াল করে না। এই ব্যাপারেই এই আয়াত নাযিল হয় এবং বলা হয় যে, অবশ্যই হারাম মাসগুলোতে যুদ্ধ করা মহাপাপ, কিন্তু হারামের দোহাইদাতাদের নিজেদের কর্মের প্রতি দৃষ্টি পড়ে না? এরা তো এর (যুদ্ধের) থেকেও বড় অপরাধে অপরাধী। এরা আল্লাহর পথ ও মসজিদে হারাম থেকে লোকদেরকে বাধা দেয় এবং সেখান থেকে মুসলিমদেরকে বাহির হতে বাধ্য করে। এ ছাড়াও কুফরী ও শিরক তো হত্যার চেয়েও বড় পাপ। কাজেই ভুলবশতঃ যদি এক-আধটা হত্যা হারাম মাসে মুসলিমদের দ্বারা হয়েই থাকে, তাতে কি এমন হয়েছে? এ নিয়ে হাঙ্গামা করার পরিবর্তে তাদেরকে নিজেদের কু-কর্মসমূহের প্রতি দৃষ্টিপাত করা উচিত। <br /> <br />[২] তারা যখন নিজেদের অপকর্ম, চক্রান্ত এবং তোমাদেরকে মুরতাদ করার (দ্বীন থেকে ফেরানোর) প্রচেষ্টা থেকে ফিরে আসার পাত্র নয়, তখন হারাম মাসের কারণে তোমরা তাদের সাথে মোকাবেলা করা থেকে কেনই বা বিরত থাকবে? <br /> <br />[৩] যে দ্বীন ইসলাম থেকে ফিরে যাবে, অর্থাৎ মুরতাদ হয়ে যাবে, (তওবা না করলে) তার পার্থিব শাস্তি হল হত্যা। হাদীসে আছে, &#34;যে তার দ্বীন পরিবর্তন করে ফেলেছে, তাকে হত্যা করে দাও।&#34; <em>(বুখারী ৩০১৭নং)</em> আর আয়াতে তার পারলৌকিক শাস্তির কথা বলা হচ্ছে। এ থেকে পরিষ্কার হয়ে যায় যে, ঈমান থাকা অবস্থায় কৃত নেক আমলসমূহও কুফরী করা ও দ্বীন থেকে বিমুখ হওয়ার কারণে মূল্যহীন হয়ে যায় এবং যেভাবে ঈমান আনার পর মানুষের বিগত পাপ মার্জিত হয়ে যায়, অনুরূপ কুফরী করা ও মুরতাদ হয়ে যাওয়ার কারণে সমস্ত নেকী বরবাদ হয়ে যায়। তবে কুরআনের বাগধারা থেকে ফুটে উঠে যে, তার আমল বরবাদ তখনই হবে, যখন তার মৃত্যু হবে কুফরীর উপরে। পক্ষান্তরে যদি সে মৃত্যুর পূর্বে তাওবা করে নেয়, তাহলে এ রকম হবে না। অর্থাৎ, মুর্তাদ্দের তওবা গৃহীত হয়।</p></div></div></div></div><div class="panel panel-default"><div class="panel-heading" role="tab" id="heading_2_217_4"><h4 class="panel-title"><a role="button" data-toggle="collapse" data-parent="#accordion" href="#collapse_2_217_4" aria-expanded="true" aria-controls="collapse_2_217_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_217_4" class="panel-collapse collapse" role="tabpanel" aria-labelledby="heading_2_217_4"><div class="panel-body"><div class="tafseer_content"><p>তারা তোমাকে হারাম মাস সম্পর্কে, তাতে লড়াই করা বিষয়ে জিজ্ঞাসা করে। বল, ‘তাতে লড়াই করা বড় পাপ; কিন্তু আল্লাহর পথে বাধা প্রদান, তাঁর সাথে কুফরী করা, মাসজিদুল হারাম থেকে বাধা দেয়া এবং তার অধিবাসীদেরকে তা থেকে বের করে দেয়া আল্লাহর নিকট অধিক বড় পাপ। আর ফিতনা হত্যার চেয়েও বড়’। আর তারা তোমাদের সাথে লড়াই করতে থাকবে, যতক্ষণ না তোমাদেরকে তোমাদের দীন থেকে ফিরিয়ে দেয়, তারা যদি পারে। আর যে তোমাদের মধ্য থেকে তাঁর দীন থেকে ফিরে যাবে, অতঃপর কাফির অবস্থায় মৃত্যু বরণ করবে, বস্তুত এদের আমলসমূহ দুনিয়া ও আখিরাতে বিনষ্ট হয়ে যাবে এবং তারাই আগুনের অধিবাসী। তারা সেখানে স্থায়ী হবে।</p></div></div></div></div><div class="panel panel-default"><div class="panel-heading" role="tab" id="heading_2_217_5"><h4 class="panel-title"><a role="button" data-toggle="collapse" data-parent="#accordion" href="#collapse_2_217_5" aria-expanded="true" aria-controls="collapse_2_217_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_217_5" class="panel-collapse collapse" role="tabpanel" aria-labelledby="heading_2_217_5"><div class="panel-body"><div class="tafseer_content"><p>সম্মানিত মাস সম্পর্কে তোমার কাছে জিজ্ঞেস করে যে, তাতে যুদ্ধ করা কেমন? বলে দাও এতে যুদ্ধ করা ভীষণ বড় পাপ। আর আল্লাহর পথে প্রতিবন্দ্বকতা সৃষ্টি করা এবং কুফরী করা, মসজিদে-হারামের পথে বাধা দেয়া এবং সেখানকার অধিবাসীদেরকে বহিস্কার করা, আল্লাহর নিকট তার চেয়েও বড় পাপ। আর ধর্মের ব্যাপারে ফেতনা সৃষ্টি করা নরহত্যা অপেক্ষাও মহা পাপ। বস্তুতঃ তারা তো সর্বদাই তোমাদের সাথে যুদ্ধ করতে থাকবে, যাতে করে তোমাদিগকে দ্বীন থেকে ফিরিয়ে দিতে পারে যদি সম্ভব হয়। তোমাদের মধ্যে যারা নিজের দ্বীন থেকে ফিরে দাঁড়াবে এবং কাফের অবস্থায় মৃত্যুবরণ করবে, দুনিয়া ও আখেরাতে তাদের যাবতীয় আমল বিনষ্ট হয়ে যাবে। আর তারাই হলো দোযখবাসী। তাতে তারা চিরকাল বাস করবে।</p></div></div></div></div><div class="panel panel-default"><div class="panel-heading" role="tab" id="heading_2_217_6"><h4 class="panel-title"><a role="button" data-toggle="collapse" data-parent="#accordion" href="#collapse_2_217_6" aria-expanded="true" aria-controls="collapse_2_217_6"><i class="more-less fa fa-plus"></i>জহুরুল হক</a></h4></div><div id="collapse_2_217_6" class="panel-collapse collapse" role="tabpanel" aria-labelledby="heading_2_217_6"><div class="panel-body"><div class="tafseer_content"><p>তারা তোমাকে পবিত্র মাস সম্পর্কে প্রশ্ন করছে -- তাতে যুদ্ধ করার ব্যাপারে। বলো -- ''এতে যুদ্ধ করা গুরুতর, কিন্তু আল্লাহ্‌র রাস্তা থেকে ফিরিয়ে রাখা, আর তাঁর প্রতি ও পবিত্র মসজিদের প্রতি অবিশ্বাস পোষণ করা, এবং তার বাসিন্দাদের সেখান থেকে বের করে দেয়া আল্লাহ্‌র কাছে আরও গুরুতর! আর উৎপীড়ন হত্যার চেয়ে গুরুতর। আর তারা তোমাদের সাথে যুদ্ধ করা থামাবে না যতক্ষণ না তারা তোমাদের ধর্ম থেকে তোমাদের ফিরিয়ে নিতে পারে, -- যদি তারা পারে। আর তোমাদের মধ্যে থেকে যে তার ধর্ম থেকে ফিরে যায় ও মারা যায় অবিশ্বাসী থাকা অবস্থায়, তা হলে এরাই -- এদের সব কাজ এই দুনিয়াতে ও আখেরাতে বৃথা যাবে। আর তারাই হচ্ছে আগুনের অধিবাসী, তারা এতে থাকবে দীর্ঘকাল।</p></div></div></div></div></div>