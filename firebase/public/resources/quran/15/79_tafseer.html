<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_15_79_0"><h4 class="panel-title"><a role="button" data-toggle="collapse" data-parent="#accordion" href="#collapse_15_79_0" aria-expanded="true" aria-controls="collapse_15_79_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_15_79_0" class="panel-collapse collapse" role="tabpanel" aria-labelledby="heading_15_79_0"><div class="panel-body"><div class="tafseer_content"><b> ৭৮-৭৯ নং আয়াতের তাফসীর </b> <br />
<br />
“আসহাবে আয়কা’ দ্বারা হযরত শু’আইবের (আঃ) কওমকে বুঝানো হয়েছে। “আয়কা' বলা হয় গাছের ঝাড়কে। শিরক, ও কুফরী ছাড়াও তাদের অত্যাচারমূলক কাজ ছিল এই যে, তারা লুণ্ঠন করতো এবং মাপে ও ওজনে কম করতো। তাদের বস্তিটি হযরত লুতের (আঃ) কওমের বস্তির নিকটবর্তী স্থানে অবস্থিত ছিল। তাদের যুগটিও ছিল নূতীয়দের যুগের নিকটতম যুগ। তাঁদের দুষ্কর্ম এবং অবাধ্যতার কারণে তাদের উপরও আল্লাহর শাস্তি নেমে এসেছিল। এই উভয় বস্তিই লোক চলাচলের পথে অবস্থিত ছিল। হযরত শুআইব (আঃ) স্বীয় কওমকে ভয় প্রদর্শন করতে গিয়ে বলেছিলেনঃ “তের (আঃ) কওমের যুগ তো তোমাদের যুগ হতে বেশী দূরের যুগ নয়।”</div></div></div></div><div class="panel panel-default"><div class="panel-heading" role="tab" id="heading_15_79_1"><h4 class="panel-title"><a role="button" data-toggle="collapse" data-parent="#accordion" href="#collapse_15_79_1" aria-expanded="true" aria-controls="collapse_15_79_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_15_79_1" class="panel-collapse collapse" role="tabpanel" aria-labelledby="heading_15_79_1"><div class="panel-body"><div class="tafseer_content"><p>অতঃপর আমরা তাদের থেকে প্রতিশোধ নিলাম, আর এ জনপদ দু’টিই প্রকাশ্য পথের পাশে অবস্থিত। <br /> <br /></p></div></div></div></div><div class="panel panel-default"><div class="panel-heading" role="tab" id="heading_15_79_2"><h4 class="panel-title"><a role="button" data-toggle="collapse" data-parent="#accordion" href="#collapse_15_79_2" aria-expanded="true" aria-controls="collapse_15_79_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_15_79_2" class="panel-collapse collapse" role="tabpanel" aria-labelledby="heading_15_79_2"><div class="panel-body"><div class="tafseer_content"><b> ৭৮-৭৯ নং আয়াতের তাফসীর: </b><br />
<br />
উক্ত আয়াতে ‘আইকা’ (الْأَيْكَةِ) জনপদ দ্বারা শুয়াইব (عليه السلام)-এর সম্প্রদায়কে বুঝানো হয়েছে। الْأَيْكَةِ শব্দের অর্থ ঘন গাছ-পালা। এটা বলার কারণ হল, এই অবাধ্য জাতি প্রচণ্ড গরমে অতিষ্ট হয়ে নিজেদের বসতি ছেড়ে জঙ্গলে আশ্রয় নিলে আল্লাহ তা‘আলা তাদেরকে সেখানেই ধ্বংস করে দেন। এটাও বলা হয় যে, উক্ত জঙ্গলে ‘আইকা’ বলে একটা গাছকে তারা পূজা করত। যার আশপাশ জঙ্গল বেষ্টিত ছিল। <br />
<br />
শু‘আইব (عليه السلام) লূত (عليه السلام)-এর পর নবুওয়াত পেয়েছিলেন। লূত (عليه السلام)-এর অবাধ্য জাতি ধ্বংসের অনতিকাল পরে তাঁকে নবুওয়াত দিয়ে মাদইয়ানবাসীদের হিদায়াতের জন্য প্রেরণ করা হয়েছিল। মাদইয়ান হল লূত সাগরের নিকটবর্তী সিরিয়া ও হিজাযের সীমান্তবর্তী একটি জনপদের নাম। যা অদ্যাবধি পূর্ব জর্ডানের সামুদ্রিক বন্দর ‘মো‘আন’ (معان ) এর অদূরে বিদ্যমান রয়েছে। আল্লাহ তা‘আলার গযবে ধ্বংসপ্রাপ্ত প্রধান ছয়টি প্রাচীন জাতির মধ্যে ৫ম জাতি হল ‘আহলে মাদইয়ান’। এটি ছিল ইবরাহীম (عليه السلام)-এর পৌত্রের নাম, যার নামে এ এলাকার নামকরণ করা হয়। তাদের পাপ ছিল তারা আল্লাহ তা‘আলার সাথে শির্ক করত, রাহাজানি করত, লোকদেরকে ওজনে কম দিত এবং নিজেরা মানুষের নিকট থেকে নেয়ার সময় বেশি নিত। তাদের এই সীমালংঘনের কারণে আল্লাহ তা‘আলা তাদেরকে শাস্তি দিয়েছেন। এমনকি তাদেরকে সমূলে ধ্বংস করে দিয়েছেন।<br />
<br />
(لَبِإِمَامٍ مُّبِيْنٍ) <br />
<br />
প্রকাশ্য পথ বলতে জনসাধারণের জন্য রাস্তা, যে রাস্তা দিয়ে লোকজন দিবারাত্রি যাওয়া-আসা করে। উভয় শহর বলতে লূত সম্প্রদায়ের শহর ও শুআইব (عليه السلام)-এর জাতির বসতি মাদইয়ানকে বুঝানো হয়েছে। এ দু’ শহর পাশাপাশি অবস্থিত। এদের সম্পর্কে সূরা আ‘রাফের ৮৫-৯৩ ও হূদের ৮৪-৯৫ নং আয়াতে বিস্তারিত আলোচনা করা হয়েছে।<br />
<br />
<b> আয়াত হতে শিক্ষণীয় বিষয়: </b><br />
<br />
১. ওজনে কম-বেশি করা যাবে না।<br />
২. নাবী-রাসূলগণের প্রতি মিথ্যারোপ করা যাবে না।<br />
৩. নাবী-রাসূলগণের দাওয়াতকে সত্য বলে বিশ্বাস করতে হবে।<br />
</div></div></div></div><div class="panel panel-default"><div class="panel-heading" role="tab" id="heading_15_79_3"><h4 class="panel-title"><a role="button" data-toggle="collapse" data-parent="#accordion" href="#collapse_15_79_3" aria-expanded="true" aria-controls="collapse_15_79_3"><i class="more-less fa fa-plus"></i>আহসানুল বায়ান</a></h4></div><div id="collapse_15_79_3" class="panel-collapse collapse" role="tabpanel" aria-labelledby="heading_15_79_3"><div class="panel-body"><div class="tafseer_content"><p>সুতরাং আমি তাদের নিকট থেকে প্রতিশোধ নিয়েছি; ওদের উভয়ই তো প্রকাশ্য পথপাশে অবস্থিত।[১] <br /> <br />[১] إمام مبين (প্রকাশ্য পথ)এর অর্থও আম রাস্তা, যে রাস্তা দিয়ে লোক দিনরাত্রি যাওয়া-আসা করে। উভয় শহর বলতে লূত সম্প্রদায়ের শহর ও শুআইব জাতির বসতি মাদয়্যানকে বুঝানো হয়েছে। এই দুই শহর ছিল একে অপরের সন্নিকটে। <br /></p></div></div></div></div><div class="panel panel-default"><div class="panel-heading" role="tab" id="heading_15_79_4"><h4 class="panel-title"><a role="button" data-toggle="collapse" data-parent="#accordion" href="#collapse_15_79_4" aria-expanded="true" aria-controls="collapse_15_79_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_15_79_4" class="panel-collapse collapse" role="tabpanel" aria-labelledby="heading_15_79_4"><div class="panel-body"><div class="tafseer_content"><p>অতঃপর আমি তাদের থেকে প্রতিশোধ নিলাম। আর এ (জনপদ) দু’টি উন্মুক্ত রাস্তার পাশেই বিদ্যমান।</p></div></div></div></div><div class="panel panel-default"><div class="panel-heading" role="tab" id="heading_15_79_5"><h4 class="panel-title"><a role="button" data-toggle="collapse" data-parent="#accordion" href="#collapse_15_79_5" aria-expanded="true" aria-controls="collapse_15_79_5"><i class="more-less fa fa-plus"></i>মুহিউদ্দীন খান</a></h4></div><div id="collapse_15_79_5" class="panel-collapse collapse" role="tabpanel" aria-labelledby="heading_15_79_5"><div class="panel-body"><div class="tafseer_content"><p>অতঃপর আমি তাদের কাছ থেকে প্রতিশোধ নিয়েছি। উভয় বস্তি প্রকাশ্য রাস্তার উপর অবস্থিত।</p></div></div></div></div><div class="panel panel-default"><div class="panel-heading" role="tab" id="heading_15_79_6"><h4 class="panel-title"><a role="button" data-toggle="collapse" data-parent="#accordion" href="#collapse_15_79_6" aria-expanded="true" aria-controls="collapse_15_79_6"><i class="more-less fa fa-plus"></i>জহুরুল হক</a></h4></div><div id="collapse_15_79_6" class="panel-collapse collapse" role="tabpanel" aria-labelledby="heading_15_79_6"><div class="panel-body"><div class="tafseer_content"><p>সেজন্য তাদের থেকে আমরা প্রতিফল আদায় করেছিলাম। তারা উভয়েই তো রয়েছে প্রকাশ্য রাজপথে।</p></div></div></div></div></div>