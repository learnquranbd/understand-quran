<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_22_55_0"><h4 class="panel-title"><a role="button" data-toggle="collapse" data-parent="#accordion" href="#collapse_22_55_0" aria-expanded="true" aria-controls="collapse_22_55_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_22_55_0" class="panel-collapse collapse" role="tabpanel" aria-labelledby="heading_22_55_0"><div class="panel-body"><div class="tafseer_content"><b> ৫৫-৫৭ নং আয়াতের তাফসীর: </b> <br />
<br />
আল্লাহ তাআলা কাফিরদের সম্পর্কে খবর দিচ্ছেন যে, আল্লাহর ওয়াহী অর্থাৎ কুরআনকারীমের ব্যাপারে তাদের যে সন্দেহ রয়েছে তা তাদের অন্তর থেকে কখনো দূর হবে না। শয়তান কিয়ামত পর্যন্ত তাদের এই সন্দেহ দূর হতে দেবে না। <br />
<br />
কিয়ামত এবং ওর শাস্তি তাদের উপর আকস্মিকভাবে চলে আসবে। তারা কিছু টেরই পাবে না। এখন যে মহান আল্লাহ তাদেরকে অবকাশ দিয়ে রেখেছেন এতে তারা গর্বিত হয়ে গেছে। যে কওমেরই উপর আল্লাহর শাস্তি এসেছে তা এই অবস্থাতেই এসেছে যে, তারা তা থেকে নির্ভয় ও বেপরোয়া হয়ে গিয়েছিল। আল্লাহর শাস্তি হতে উদাসীন শুধু তারাই থাকে যারা পুরোপুরিভাবে পাপাচার এবং প্রকাশ্যভাবে অপরাধী। তাদের উপর এমন দিনের শাস্তি আসবে যেই দিন তাদের জন্যে কোন মঙ্গল নেই। ঐ দিন তাদের জন্যে অকল্যাণকর সাব্যস্ত হবে। <br />
<br />
কারো কারো উক্তি এই যে, এই দিন দ্বারা বদরের দিনকে বুঝানো হয়েছে। কেউ কেউ বলেছেন যে, এর দ্বারা কিয়ামতের দিন উদ্দেশ্য। এটাই সঠিক উক্তি, যদিও বদরের দিনটাও মুশরিকদের জন্যে শাস্তির দিনই ছিল।<br />
<br />
মহান আল্লাহ বলেনঃ সেই দিন হবে আল্লাহরই আধিপত্য। যেমন অন্য আয়াতে আছেঃ (আরবী) অর্থাৎ “তিনি কর্মফল দিবসের মালিক।" আরেক জায়গায় রয়েছেঃ (আরবী) অর্থাৎ “সেই দিন প্রকৃত কর্তৃত্ব হবে দয়াময়ের এবং কাফিরদের জন্যে সেইদিন হবে কঠিন।” (২৫:২৬)<br />
<br />
তিনিই তাদের বিচার করবেন। সুতরাং যাদের অন্তরে আল্লাহর প্রতি ঈমান ও রাসূলের (সঃ) প্রতি বিশ্বাস থাকবে এবং ঈমান্ত্রে মোতাবেক যাদের আমল হবে, যাদের অন্তর ও আমলের মধ্যে সাদৃশ্য থাকবে এবং যাদের মুখের কথার সাথে মনের মিল থাকবে তারা হবে সুখময় জান্নাতের অধিকারী। ঐ নিয়ামত কখনো শেষ হবার নয়, কম হবার নয় এবং নষ্ট হাবারও নয়।<br />
<br />
পক্ষান্তরে যারা কুফরী করে ও আল্লাহর আয়াতসমূহকে অস্বী করে, যাদের মুখের কথার সাথে অন্তরের মিল নেই, যারা সত্যের অনুসরণে অহকার করে, তাদের জন্যে রয়েছে অপমানজনক শাস্তি। যেমন মহান মহিমান্বিত অল্লাহ বলেনঃ (আরবী) অর্থাৎ “যারা আমার ইবাদতে অহংকার করে তারা সত্বরই লাঞ্ছিত অবস্থায় জাহান্নামে প্রবেশ করবে।" (৪০:৬০)</div></div></div></div><div class="panel panel-default"><div class="panel-heading" role="tab" id="heading_22_55_1"><h4 class="panel-title"><a role="button" data-toggle="collapse" data-parent="#accordion" href="#collapse_22_55_1" aria-expanded="true" aria-controls="collapse_22_55_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_22_55_1" class="panel-collapse collapse" role="tabpanel" aria-labelledby="heading_22_55_1"><div class="panel-body"><div class="tafseer_content"><p>আর যারা কুফরী করেছে, তারা তাতে সন্দেহ পোষণ থেকে বিরত হবে না, যতক্ষণ না তাদের কাছে কেয়ামত এসে পরবে হঠাৎ করে, অথবা এসে পরবে এক বন্ধ্যা দিনের শাস্তি [১]। <br /> <br />[১] মূলে আছে عقيم শব্দ। এর শাব্দিক অর্থ হচ্ছে “বন্ধ্যা”। [ফাতহুল কাদীর] দিনকে বন্ধ্যা বলার দু’টি অর্থ হতে পারে। যদি দুনিয়ার দিন উদ্দেশ্য হয়, তখন অর্থ হবে, আযাব ও শাস্তি নাযিলের দিন। যা এমন ভাগ্য বিড়ম্বিত দিন তাতে কোনরকম কলাকৌশল কার্যকর হয় না। কোন কল্যাণ ও দয়া অবশিষ্ট থাকে না। প্ৰত্যেকটা প্রচেষ্টা ব্যর্থ হয়। প্রত্যেকটা আশা নিরাশায় পরিণত হয়। যেমন, বদরের দিন। [ইবন কাসীর; ফাতহুল কাদীর] এ দিনটি প্রতি উম্মতের জন্যই এসেছিল। যেদিন নূহের জাতির উপর তুফান এলো সেদিনটি তাদের জন্য ছিল ‘বন্ধ্যা’ দিন। এমনিভাবে আদ, সামুদ, লূতের জাতি, মাদইয়ানবাসী ও অন্যান্য সকল ধ্বংসপ্রাপ্ত জাতির জন্য আল্লাহ্‌র আযাব নাযিলের দিনটি বন্ধ্যা দিনই প্রমাণিত হয়েছে। কারণ, “সেদিনের” পরে আর তার “পরের দিন” দেখা যায়নি এবং নিজেদের বিপর্যস্ত ভাগ্যকে সৌভাগ্যে রূপান্তরিত করার কোন পথই খুঁজে পাওয়া তাদের পক্ষে সম্ভব হয়নি। রহমত ও দয়ার দেখা তারা আর পায় নি। সুতরাং দুনিয়াতে এ আযাব ও যুদ্ধের দিনগুলো হচ্ছে বন্ধ্যা দিন। অথবা এখানে বন্ধ্যা দিন বলে কিয়ামতের দিনকে বুঝানো হয়েছে। কারণ সেটা এমন দিন যার পরে আর কোন রাত নেই। [কুরতুবী; ইবন কাসীর; ফাতহুল কাদীর; সা‘দী] সেদিন যখন আসবে তখন কাফেররা জানতে পারবে যে, তারা মিথ্যাবাদী ছিল। আর তারা অনুশোচনা করবে, কিন্তু তাদের সে অনুশোচনা কোন কাজে আসবে না। তারা যাবতীয় কল্যাণ হতেই নিরাশ ও হতাশ হয়ে যাবে। তখন আশা করবে, যদি তারা রাসুলের উপর ঈমান আনত এবং তার পথে চলত। সুতরাং এ আয়াতে তাদের মিথ্যা পথ ও বানোয়াট রাস্তায় স্থির থাকার ব্যাপারে সাবধান করা হয়েছে। [সা‘দী] </p></div></div></div></div><div class="panel panel-default"><div class="panel-heading" role="tab" id="heading_22_55_2"><h4 class="panel-title"><a role="button" data-toggle="collapse" data-parent="#accordion" href="#collapse_22_55_2" aria-expanded="true" aria-controls="collapse_22_55_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_22_55_2" class="panel-collapse collapse" role="tabpanel" aria-labelledby="heading_22_55_2"><div class="panel-body"><div class="tafseer_content"><b> ৫৫-৫৭ নং আয়াতের তাফসীর: </b><br />
<br />
يوم عقيم <br />
<br />
এর মূল অর্থ হল- বন্ধ্যা দিন। আর তা হল কিয়ামতের দিন। এ দিনকে বন্ধ্যা এ কারণে বলা হয়েছে যে, তারপর আর কোন দিন হবে না। যেমন কারো সন্তান না হলে তাকে বন্ধ্যা বলা হয়। অথবা এ কারণে যে, সেদিন কাফিরদের জন্য কোন দয়া থাকবে না। অর্থাৎ সেদিন তাদের জন্য কল্যাণশূন্য হবে। যেমন আযাবস্বরূপ আগত ঝড়কে ريح عقيم বলা হয়। আল্লাহ তা‘আলার বাণী:<br />
<br />
(وَفِيْ عَادٍ إِذْ أَرْسَلْنَا عَلَيْهِمُ الرِّيْحَ الْعَقِيْمَ) ‏ <br />
<br />
“এবং (নিদর্শন রয়েছে) ‘আদের ঘটনায়, যখন আমি তাদের বিরুদ্ধে প্রেরণ করেছিলাম অকল্যাণকর বাতাস।” (সূরা যারিআত ৫১:৪১) অর্থাৎ এমন বায়ু যার মধ্যে কোন কল্যাণ ও বৃষ্টির পূর্বাভাস ছিল না। <br />
<br />
مِرْيَةٍ مِّنْهُ <br />
<br />
অর্থাৎ কিয়ামতের দিন আসার পূর্ব পর্যন্ত কাফিররা কুরআনের ব্যাপারে সংশয়ে থাকবে। কেউ বলেছেন, শয়তান রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর কথার সাথে বা আকাক্সক্ষার সাথে যা মিশ্রিত করে দেন সে ব্যাপারে সন্দেহে থাকবে। <br />
<br />
(اَلْمُلْكُ يَوْمَئِذٍ لِّلّٰهِ) <br />
<br />
অর্থাৎ কিয়ামতের দিনের রাজত্ব একমাত্র আল্লাহ তা‘আলার থাকবে। দুনিয়ার রাজত্ব কি আল্লাহ তা‘আলার নয়? অবশ্যই আল্লাহ তা‘আলার, কিন্তু দুনিয়াতে অনেকে নিজেকে রাজা বলতে পারে,  কিয়ামতের দিন এ রাজা নামটি একমাত্র আল্লাহ তা‘আলা ছাড়া আর কারো থাকবে না। আল্লাহ তা‘আলা বলেন: <br />
<br />
(لِمَنِ الْمُلْكُ الْيَوْمَ ط لِلّٰهِ الْوَاحِدِ الْقَهَّارِ) <br />
<br />
(আল্লাহ জিজ্ঞেস করবেন) আজ কর্তৃত্ব কার? এক পরাক্রমশালী আল্লাহরই। (সূরা মু’মিন ৪০:১৬) <br />
<br />
হাদীসে এসেছে: কিয়ামতের দিন আল্লাহ তা‘আলা আকাশ-জমিন ডান হাতে গুটিয়ে নেবেন, অতঃপর বলবেন: <br />
<br />
يَقْبِضُ اللّٰهُ الأَرْضَ، وَيَطْوِي السَّمَوَاتِ بِيَمِينِهِ، ثُمَّ يَقُولُ: أَنَا المَلِكُ، أَيْنَ مُلُوكُ الأَرْضِ <br />
<br />
আমিই রাজা। দুনিয়ার রাজা-বাদশাহরা কোথায়? (সহীহ বুখারী হা: ৪৮১২, সহীহ মুসলিম হা: ২৭৮৭)<br />
<br />
<b> আয়াত হতে শিক্ষণীয় বিষয়: </b><br />
<br />
১. সত্যের ব্যাপারে কাফিররা কিয়ামত পর্যন্ত সন্দেহে থাকবে। কিয়ামত হঠাৎ করে চলে আসবে।<br />
২. কিয়ামতকে يوم عقيم বা অশুভ দিন বলা হয়, কারণ কিয়ামত কাফিরদের জন্য শুভ হবে না।<br />
৩. কিয়ামতের দিন রাজত্ব হবে একমাত্র আল্লাহ তা‘আলার।<br />
৪. যারা সৎ কাজ করে তারা জান্নাতী আর যারা অসৎ কাজ করে তারা জাহান্নামী।<br />
</div></div></div></div><div class="panel panel-default"><div class="panel-heading" role="tab" id="heading_22_55_3"><h4 class="panel-title"><a role="button" data-toggle="collapse" data-parent="#accordion" href="#collapse_22_55_3" aria-expanded="true" aria-controls="collapse_22_55_3"><i class="more-less fa fa-plus"></i>আহসানুল বায়ান</a></h4></div><div id="collapse_22_55_3" class="panel-collapse collapse" role="tabpanel" aria-labelledby="heading_22_55_3"><div class="panel-body"><div class="tafseer_content"><p>যারা অবিশ্বাস করেছে তারা ওতে সন্দেহ পোষণ করা হতে বিরত হবে না; যতক্ষণ না তাদের নিকট কিয়ামত এসে পড়বে আকস্মিকভাবে অথবা এসে পড়বে এক বন্ধ্যা (অশুভ) দিনের শাস্তি। [১] <br /> <br />[১] يَومٌ عَقِيم এর মূল অর্থ বন্ধ্যা দিন। আর তা হল কিয়ামতের দিন। এ দিনকে বন্ধ্যা এই কারণে বলা হয়েছে যে, তারপর আর কোন দিন হবে না। যেমন যার সন্তান হয় না তাকে বন্ধ্যা বলা হয়। অথবা এই কারণে যে, সেদিন কাফেরদের জন্য কোন দয়া থাকবে না, অর্থাৎ সেদিন তাদের জন্য কল্যাণশূন্য হবে। যেমন আযাব স্বরূপ আসা ঝড়কে رِيحٌ عَقِيم বলা হয়। যেমন মহান আল্লাহ বলেন, {إِذْ أَرْسَلْنَا عَلَيْهِمُ الرِّيحَ الْعَقِيمَ} অর্থাৎ, যখন আমি তাদের বিরুদ্ধে প্রেরণ করেছিলাম অকল্যাণকর বায়ু। <em>(সূরা যারিয়াত ৫১&#59;৪১)</em> অর্থাৎ এমন বায়ু; যার মধ্যে কোন কল্যাণ ও বৃষ্টির পূর্বাভাস ছিল না।<br /></p></div></div></div></div><div class="panel panel-default"><div class="panel-heading" role="tab" id="heading_22_55_4"><h4 class="panel-title"><a role="button" data-toggle="collapse" data-parent="#accordion" href="#collapse_22_55_4" aria-expanded="true" aria-controls="collapse_22_55_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_22_55_4" class="panel-collapse collapse" role="tabpanel" aria-labelledby="heading_22_55_4"><div class="panel-body"><div class="tafseer_content"><p>আর যারা কুফরী করে, তারা এতে সন্দেহ পোষণ করতে থাকবে যতক্ষণ না তাদের নিকট আকস্মিকভাবে কিয়ামত এসে পড়বে অথবা তাদের নিকট এসে পড়বে এক বন্ধ্যা দিনের আযাব।</p></div></div></div></div><div class="panel panel-default"><div class="panel-heading" role="tab" id="heading_22_55_5"><h4 class="panel-title"><a role="button" data-toggle="collapse" data-parent="#accordion" href="#collapse_22_55_5" aria-expanded="true" aria-controls="collapse_22_55_5"><i class="more-less fa fa-plus"></i>মুহিউদ্দীন খান</a></h4></div><div id="collapse_22_55_5" class="panel-collapse collapse" role="tabpanel" aria-labelledby="heading_22_55_5"><div class="panel-body"><div class="tafseer_content"><p>কাফেররা সর্বদাই সন্দেহ পোষন করবে যে পর্যন্ত না তাদের কাছে আকস্মিকভাবে কেয়ামত এসে পড়ে অথবা এসে পড়ে তাদের কাছে এমন দিবসের শাস্তি যা থেকে রক্ষার উপায় নেই।</p></div></div></div></div><div class="panel panel-default"><div class="panel-heading" role="tab" id="heading_22_55_6"><h4 class="panel-title"><a role="button" data-toggle="collapse" data-parent="#accordion" href="#collapse_22_55_6" aria-expanded="true" aria-controls="collapse_22_55_6"><i class="more-less fa fa-plus"></i>জহুরুল হক</a></h4></div><div id="collapse_22_55_6" class="panel-collapse collapse" role="tabpanel" aria-labelledby="heading_22_55_6"><div class="panel-body"><div class="tafseer_content"><p>আর যারা অবিশ্বাস পোষণ করে তারা এ সন্বন্ধে সন্দেহ করা থেকে বিরত হবে না যতক্ষণ না ঘড়িঘন্টা অতর্কিতে তাদের উপরে এসে পড়ে, অথবা তাদের উপরে এসে পড়ে এক ধ্বংসা‌ত্মক দিনে শাস্তি।</p></div></div></div></div></div>