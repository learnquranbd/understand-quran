<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_1_6_0"><h4 class="panel-title"><a role="button" data-toggle="collapse" data-parent="#accordion" href="#collapse_1_6_0" aria-expanded="true" aria-controls="collapse_1_6_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_1_6_0" class="panel-collapse collapse" role="tabpanel" aria-labelledby="heading_1_6_0"><div class="panel-body"><div class="tafseer_content"><b> প্রশংসামূলক বাক্য আগে উল্লেখ করার কারণ </b><br />
<br />
জামহূরগণ صراط শব্দটি ‘সোয়াদ’ দিয়ে পড়েছেন। কেউ কেউ ‘সিন’ দিয়ে পড়েছেন, আবার কেউ কেউ ‘যা’ দিয়েও পড়েছেন। নাহুবিদ ফাররা (রহঃ) বলেন, এটা বানী উজরাহ ও বানী কালবের ক্বিরা’আত।<br />
<br />
যেহেতু বান্দা প্রথমে মহান আল্লাহর প্রশংসা করেছে এবং তাঁর গুণাবলী বর্ণনা করেছে, সেহেতু এখন তার কর্তব্য হবে স্বীয় প্রয়োজন পূরণের জন্য মহান আল্লাহর নিকট প্রার্থনা করা। যেমন পূর্বেই হাদীস বর্ণিত হয়েছে যে, মহান আল্লাহ বলেনঃ ‘অর্ধেক আমার জন্য এবং অর্ধেক আমার বান্দার জন্য, আর আমার বান্দা যা চাবে তা সে পাবে।’<br />
<br />
একটু চিন্তা করলেই দেখা যাবে যে, ﴿اِهْدِنَا الصِّرَاطَ الْمُسْتَقِیْمَ﴾-এর মধ্যে কি পরিমাণ সূক্ষতা ও প্রকৃষ্টতা রয়েছে। প্রথমে বিশ্বপ্রভুর যথোপযুক্ত প্রশংসা ও গুণগান, তারপর নিজের ও মুসলিম ভাইদের প্রয়োজন পূরণের জন্য আকুল প্রার্থনা। প্রার্থিত বস্তু লাভের এটাই উৎকৃষ্ট পন্থা। এ উত্তম পন্থা নিজে পছন্দ করেই মহান আল্লাহ এ পন্থা স্বীয় বান্দাদের বলে দিলেন। কখনো কখনো প্রার্থনার সময় প্রার্থী স্বীয় অবস্থা ও প্রয়োজন প্রকাশ করে থাকে। যেমন মূসা (আঃ) বলেছিলেনঃ<br />
﴿رَبِّ اِنِّیْ لِمَاۤ اَنْزَلْتَ اِلَیَّ مِنْ خَیْرٍ فَقِیْرٌ﴾<br />
<br />
হে আমার রাব্ব! আপনি আমার প্রতি যে অনুগ্রহ করবেন আমি তার কাঙ্গাল।  (২৮ নং সূরাহ্ কাসাস, আয়াত  নং ২৪)<br />
<br />
ইউনুস (আঃ) দু‘আ করার সময় বলেছিলেনঃ ﴿لَّاۤ اِلٰهَ اِلَّاۤ اَنْتَ سُبْحٰنَكَ١ۖۗ اِنِّیْ كُنْتُ مِنَ الظّٰلِمِیْنَ﴾<br />
<br />
আপনি ছাড়া কোন মা‘বূদ নেই; আপনি পবিত্র, মহান; আমি তো সীমালঙ্ঘনকারী। (২১ নং সূরাহ্ আম্বিয়া, আয়াত  নং ৮৭) কোন কোন প্রার্থনায় প্রার্থী শুধুমাত্র প্রশংসা ও শ্রেষ্ঠত্ব বর্ণনা করেই নীরব থাকে। যেমন কবির উক্তিঃ<br />
<br />
أَذْكُرُ حَاجَتِيْ أَمْ قَدْ كَفَانِيْ ... حَيَاؤُكَ إِنَّ شِيْمَتَكَ الْحَيَاءُ<br />
إِذَا أَثْنَى عَلَيْكَ الْمَرْءُ يَوْمًا ... كَفَاهُ مِنْ تَعَرُّضِهِ الثَّنَاءُ<br />
<br />
অর্থাৎ আমার প্রয়োজনের বর্ণনা দেয়ার তেমন কোন দরকার নেই, তোমার দয়াপূর্ণ দানই আমার জন্য যথেষ্ট। আমি জানি যে, দান ও সুবিচার তোমার পবিত্র ও চিরাচরিত অভ্যাসের অন্তর্ভুক্ত। শুধু তোমার পবিত্রতা বর্ণনা করে দেয়া, তোমার প্রশংসা ও গুণকীর্তন করাই আমার প্রয়োজন পূরণের জন্য যথেষ্ট।<br />
<br />
<b> সূরায় হিদায়াত শব্দের বিশ্লেষণ </b><br />
<br />
এখানে হিদায়াতের অর্থ ইরশাদ ও তাওফীক অর্থাৎ সুপথপ্রদর্শন ও সক্ষমতা প্রদান।’ অন্যত্র বলা হয়েছেঃ  ﴿وَ هَدَیْنٰهُ النَّجْدَیْنِ﴾<br />
<br />
আর আমি তাদেরকে দু’টি পথ দেখিয়েছি। (৯০ নং সূরাহ্ বালাদ, আয়াত  নং ১০) কখনো ‘হিদায়াত’ শব্দটি إِلَى-এর সাথে বা مُتَعَدِّىْ সকর্মক ক্রিয়া হয়ে থাকে। যেমন মহান আল্লাহ বলেনঃ<br />
﴿اِجْتَبٰىهُ وَ هَدٰىهُ اِلٰى صِرَاطٍ مُّسْتَقِیْمٍ﴾<br />
<br />
মহান আল্লাহ তাকে মনোনীত করেছিলেন এবং তাকে পরিচালিত করেছিলেন সরল সঠিক পথে।(১৬ নং সূরাহ্ নাহল, আয়াত  নং ১২১)  অন্য জায়গায় মহান আল্লাহ আরো বলেনঃ<br />
﴿فَاهْدُوْهُمْ اِلٰى صِرَاطِ الْجَحِیْمِ﴾<br />
<br />
তাদেরকে ত্বারিত করো জাহান্নামের পথে। (৩৭  নং সূরাহ্ সাফফাত, আয়াত  নং ২৩) এখানে হিদায়াতের অর্থ পথপ্রদর্শন ও রাস্তা বাতলে দেয়া। এরূপ ঘোষণা রয়েছেঃ<br />
<br />
﴿وَ اِنَّكَ لَتَهْدِیْۤ اِلٰى صِرَاطٍ مُّسْتَقِیْمٍ﴾<br />
<br />
তুমি তো প্রদর্শন করো শুধু সরল পথ। (৪২ নং সূরাহ্ শুরা, আয়াত  নং ৫২) <br />
<br />
জ্বিন বা দানবের কথা কুর’আন মাজীদে রয়েছেঃ  ﴿الْحَمْدُ لِلّٰهِ الَّذِیْ هَدٰىنَا لِهٰذَا﴾<br />
<br />
যাবতীয় প্রশংসা সেই মহান আল্লাহর জন্য যিনি আমাদেরকে পথপ্রদর্শন করেছেন। (৭ নং সূরাহ্ আ‘রাফ, আয়াত  নং ৪৩) অর্থাৎ অনুগ্রহ পূর্বক সৎপথে পরিচালিত হওয়ার তাওফীক দান করেছেন।<br />
<br />
<b> ‘সিরাতুল মুস্তাকীম’ এর বিশ্লেষণ </b><br />
<br />
﴿صِّرَاطَ الْمُسْتَقِیْمَ﴾-এর কয়েকটি অর্থ আছে। ইমাম আবূ জা‘ফর ইবনু তাবারী (রহঃ) বলেন যে, এর অর্থ হচ্ছে সুস্পষ্ট, সরল ও পরিষ্কার রাস্তা যার কোন জায়গা বা কোন অংশই বাঁকা নয়। এ বিষয়ে সমগ্র মুসলিম উম্মাহ একমত যে, ‘সিরাতুল মুস্তাকীম’ হলো ঐ সরল-সঠিক পথ যার কোন শাখা-প্রশাখা নেই। উদাহরণ স্বরূপ , জারীর ইবনু আতিয়া আল-খাতাফীর একটি কবিতা উল্লেখ করা যেতে পারেঃ <br />
<br />
أميرُ المؤمنين على صِراطٍ ... إذا اعوج الموارِدُ مُسْتَقيمِ<br />
<br />
‘বিশ্বাসীদের নেতা রয়েছেন সেই পথে যা সব সময়েই সরল-সঠিক। আর অন্যান্য পথে রয়েছে বক্রতা।’ তাবারী (রহঃ) বলছেন, এ বিষয়ে অনেক উদাহরণ রয়েছে। তারপর তিনি বলেনঃ ‘আরবরা সিরাত শব্দটি বিভিন্ন বিষয়ের ব্যাপারে ব্যবহার করে থাকে, তা সৎ কাজের জন্য হোক অথবা অসৎ কাজের জন্য হোক। কিন্তু সৎ ব্যক্তির জন্য সঠিক এবং অসৎ ব্যক্তির বেলায় বক্র শব্দটি ব্যবহার করে থাকে। কুর’আনে যে সরল-সঠিক পথের কথা বলা হয়েছে তা হলো ইসলাম। (তাফসীর তাবারী ১/১৭০) <br />
<br />
পূর্ববর্তী ও পরবর্তী মুফাস্সিরগণ কর্তৃক এর ভিন্ন ভিন্ন বহু তাফসীর বর্ণিত হয়েছে যদিও তার সারকথা একই। আর তা হলো আল্লাহ ও তাঁর রাসূল (সাল্লাল্লাহু ‘আলাইহি ওয়া সাল্লাম)-এর আনুগত্য করা। এটাও বর্ণিত আছে যে, তা হলো আল্লাহর কিতাব। যেমন ইবনু আবী হাতিম ‘আলী ইবনু আবি তালিব (রাঃ) থেকে বর্ণনা করেছেন, তিনি বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন, صِّرَاطَ الْمُسْتَقِیْمَ হচ্ছে মহান আল্লাহর কিতাব। ইবনু জারীর (রহঃ)-ও হামযা ইবনু যাইয়্যাত থেকে অনুরূপ বর্ণনা করেছেন। <br />
<br />
অবশ্য ইমাম আহমাদ ও ইমাম তিরমিযী (রহঃ) আলী (রাঃ) থেকে মারফূ‘ সনদে বর্ণনা করেছেন যে, কিতাবুল্লাহ হচ্ছে মহান শক্ত রশি, জ্ঞানপূর্ণ উপদেশ এবং সরল পথ বা صِّرَاطَ الْمُسْتَقِیْمَ। (জামি‘ তিরমিযী ৫/২৯০৬, সুনান দারিমী ২/৩৩৩১, মুসনাদ আহমাদ, ১/৯১, হাদীসটি অত্যন্ত য‘ঈফ)  আলী (রাঃ) থেকে এটা মাওকূফ সূত্রেও বর্ণিত হয়েছে, আর এটাই অধিক উপযুক্ত। মহান আল্লাহই সঠিকটি ভালো জানেন। সুফইয়ান সাওরী (রহঃ)ও ‘আবদুল্লাহ (রাঃ) থেকে এমনটিই বর্ণিত হয়েছে। কেউ কেউ বলেছেন, তা হলো ইসলাম। <br />
<br />
ইবনু ‘আব্বাস (রাঃ) থেকে বর্ণিত আছে যে, জিবরাইল (আঃ) মুহাম্মাদ (সাল্লাল্লাহু ‘আলাইহি ওয়া সাল্লাম)-কে বললেন, হে মুহাম্মাদ (সাল্লাল্লাহু ‘আলাইহি ওয়া সাল্লাম)! আপনি اِهْدِنَا الصِّرَاطَ الْمُسْتَقِیْمَ বলুন। অর্থাৎ আমাদেরকে হিদায়াত বিশিষ্ট পথের সন্ধান দিন, আর তা হলো, আল্লাহর দ্বীন যার মধ্যে কোন বক্রতা নেই।<br />
<br />
মায়মূন ইবনু মিহরানও ইবনু ‘আব্বাস (রাঃ) থেকে বর্ণনা করে বলেন তিনি বলেন, اِهْدِنَا الصِّرَاطَ الْمُسْتَقِیْمَ হলো ‘ইসলাম’। <br />
<br />
ইবনু মাস‘উদ, ইবনু ‘আব্বাস, জাবির ইবনু ‘আবদুল্লাহ প্রমূখ সাহাবী (রাঃ) থেকে বর্ণিত হয়েছে যে, صراط المستقيم হলো ‘ইসলাম’। ইবনু হানাফিয়্যাহ (রহঃ) বলেন, এর ভাবার্থ হলো, মহান আল্লাহর সেই দ্বীন যা ছাড়া অন্য দ্বীন গ্রহণীয় নয়। ‘আব্দুর রহমান ইবনু যায়দ ইবনু আসলামও বলেন, صراط المستقيم হলো ‘ইসলাম’।<br />
<br />
মুসনাদ আহমাদে একটি হাদীসে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) ইরশাদ করেছেনঃ<br />
<br />
‘আল্লাহ তা‘আলা ﴿صِّرَاطَ الْمُسْتَقِیْمَ﴾-এর একটা দৃষ্টান্ত বর্ণনা করেছেন। তা এই যে সীরাতে মুস্তাকীমের দুই দিকে দু’টি প্রাচীর রয়েছে। তাতে কয়েকটি খোলা দরজা আছে। দরজাগুলোর ওপর পর্দা টাঙ্গানো রয়েছে। সীরাতে মুস্তাকীমের প্রবেশ দ্বারে সব সময়ের জন্য একজন আহ্বানকারী নিযুক্ত রয়েছে। সে বলছেঃ ‘হে জনমণ্ডলী! তোমরা সবাই এই সোজা পথ ধরে চলে যাও, আঁকা বাঁকা পথে যেয়ো না।’ ঐ রাস্তার ওপরে একজন আহ্বানকারী রয়েছে। যে কেউ এ দরজাগুলোর কোন একটি খুলতে চাচ্ছে সে বলছেঃ সাবধান, তা খুলনা, যদি খুলে ফেলো তাহলে সোজা পথ থেকে সরে পড়বে।’ সীরাতে মুস্তাকীম হচ্ছে ইসলাম, প্রাচীরগুলো মহান আল্লাহর নিষিদ্ধ বিষয়সমূহ, প্রবেশ দ্বারে আহ্বানকারী হচ্ছে আল কুর’আনুল কারীম এবং রাস্তার ওপরের আহ্বানকারী হচ্ছে মহান আল্লাহর ভয় যা প্রত্যেক মুসলিমের অন্তরে আল্লাহ তা‘আলার পক্ষ থেকে উপদেষ্টা রূপে অবস্থান করে থাকে।’ (মুসনাদ আহমাদ ৪/১৮২) এ হাদীসটি মুসনাদ ইবনু আবী হাতিম, তাফসীর ইবনু জারীর, জামি‘ তিরমিযী এবং সুনান নাসাঈতেও রয়েছে এবং এর সনদ হাসান সহীহ। মহান আল্লাহই এ ব্যাপারে ভালো জানেন। মুজাহিদ (রহঃ) বলেন যে, এর ভাবার্থ হচ্ছে ‘হক বা সত্য।’ তাঁর এ কথাটিই সবচেয়ে ব্যাপক এবং এসব কথার মধ্যে পারস্পারিক কোন কোন বিরোধ নেই। <br />
<br />
ইবনু আবী হাতিম ও ইবনু জারীর (রহঃ) আবূ ‘আলিয়ার উদ্ধৃতি দিয়ে বর্ণনা করেন যে, তিনি বলেছেন ‘সীরাতে মুস্তাকীম’ হচ্ছে মহানবী (সাল্লাল্লাহু ‘আলাইহি ওয়া সাল্লাম) এবং তাঁর পরবর্তী দুই সহচর। ‘আসিম (রহঃ) বলেন, উক্ত বিষয়টি আমরা হাসান বাসরী (রহঃ)-এর নিকট উল্লেখ করলে তিনি বললেন, আবুল ‘আলিয়া	 সত্যই বলেছেন এবং সঠিকতায় পৌছেছে। এ সবগুলো উক্তিই বিশুদ্ধ আপেক্ষিক। কেননা যে ব্যক্তি মহানবী (সাল্লাল্লাহু ‘আলাইহি ওয়া সাল্লাম)-এর অনুসরণ করবে এবং তাঁর অবর্তমানে আবূ বাকর ও ‘উমার (রাঃ)-এর আনুগত্য করবে প্রকৃত পক্ষে সে হাক এরই অনুসরণ করলো। আর যে হাক এর অনুসরণ করলো সে প্রকৃত অর্থে ইসলামেরই অনুসরণ করলো। আর যে ইসলামের অনুসরণ করলো সে প্রকৃত অর্থে কুর’আনের অনুসরণ করলো। আর কুর’আন হলো মহান আল্লাহর কিতাব ও সুদৃঢ় রশি এবং সঠিক পথ। অতএব প্রত্যেকটি বিশুদ্ধ এবং একটি অন্যটির ওপর প্রমাণ বহন করে। যাবতীয় প্রসংশা মহান আল্লাহ জন্যই।<br />
<br />
<b> মু’মিনরাই হিদায়াতের আবেদন জানায় </b><br />
<br />
যদি প্রশ্ন করা হয় যে, মু’মিনের তো পূর্বেই মহান আল্লাহর পক্ষ থেকে হিদায়াত লাভ হয়ে গেছে, সুতরাং সালাতে বা বাইরে হিদায়াত চাওয়ার আর প্রয়োজন কি? তাহলে সেই প্রশ্নের উত্তর এই যে, এতে উদ্দেশ্য হিদায়াতের ওপর সদা প্রতিষ্ঠিত থাকার তাওফীক চাওয়া। কেননা বান্দা প্রতিটি মুহুর্তে ও সর্বাবস্থায় প্রতিনিয়তই মহান আল্লাহর প্রতি আশাবাদী ও মুখাপেক্ষী। সে নিজে স্বীয় জীবনের লাভ ক্ষতির মালিক নয়। বরং নিশিদিন সে মহান আল্লাহরই প্রত্যাশী ও মুখাপেক্ষী। এ জন্যই মহান আল্লাহ তাকে শিখিয়েছেন যে, সে যেন সর্বদা হিদায়াত প্রার্থনা করে এবং তার ওপর সদা প্রতিষ্ঠিত থাকার তাওফীক চাইতে থাকে। ভাগ্যবান সেই ব্যক্তি যাকে মহান আল্লাহ তাঁর দরজায় ভিক্ষুক করে নিয়েছেন। সে মহান আল্লাহকে ডাকলে মহান আল্লাহ তার ডাকে সাড়া দিয়ে তার আকুল প্রার্থনা মঞ্জুর করার গুরু দায়িত্ব স্কন্ধে নিয়েছেন। বিশেষ করে অসহায় ও মুহতাজ ব্যক্তি যখন দিনরাত মহান আল্লাহকে ডাকতে থাকে এবং প্রয়োজন পূরণের প্রার্থনা জানায়, মহান আল্লাহ তখন তার সেই আকুল প্রার্থনা কবূলের জিম্মাদার হয়ে যান। মহান আল্লাহ কুর’আন মাজীদে বলেনঃ <br />
<br />
﴿یٰۤاَیُّهَا الَّذِیْنَ اٰمَنُوْۤا اٰمِنُوْا بِاللّٰهِ وَ رَسُوْلِهٖ وَ الْكِتٰبِ الَّذِیْ نَزَّلَ عَلٰى رَسُوْلِهٖ وَ الْكِتٰبِ الَّذِیْۤ اَنْزَلَ مِنْ قَبْلُ﴾<br />
<br />
হে মু’মিনগণ! তোমরা বিশ্বাস স্থাপন করো মহান আল্লার প্রতি ও তাঁর রাসূলের প্রতি এবং এই কিতাবের প্রতি যা তিনি তাঁর রাসূলের ওপর অবর্তীণ করেছেন এবং ঐ কিতাবের প্রতি যা পূর্বে অবতীর্ণ হয়েছিলো। (৪ নং সূরাহ্ নিসা, আয়াত  নং ১৩৬) এ আয়াতে ঈমানদারগণকে ঈমান আনার নির্দেশ দেয়া এমনই, যেমন হিদায়াত প্রাপ্তগণকে হিদায়াত চাওয়ার নির্দেশ দেয়। এই দুই স্থানেই উদ্দেশ্য হচ্ছে তার ওপরে অটল, অনড় ও দ্বিধাহীনচিত্তে স্থির থাকা। আর এমন কার্যাবলী সদা সম্পাদন করা যা উদ্দেশ্য লাভে সহায়তা করে। দেখুন মহান আল্লাহ তাঁর ঈমানদার বান্দাগণকে নিম্নের এ প্রার্থনা করারও নির্দেশ দিচ্ছেনঃ<br />
<br />
﴿رَبَّنَا لَا تُزِغْ قُلُوْبَنَا بَعْدَ اِذْ هَدَیْتَنَا وَ هَبْ لَنَا مِنْ لَّدُنْكَ رَحْمَةً١ۚ اِنَّكَ اَنْتَ الْوَهَّابُ﴾<br />
<br />
হে আমাদের প্রভু! আমাদেরকে পথ প্রদর্শনের পর আমাদের অন্তরসমূহ বক্র করবেন না এবং আমাদেরকে আপনার নিকট হতে করুণা প্রদান করুন, নিশ্চয়ই আপনি প্রভূত প্রদানকারী। (৩ নং সূরাহ্ আলি ‘ইমরান, আয়াত  নং ৮)<br />
<br />
এটাও বর্ণিত আছে যে, আবূ বাকর সিদ্দিক (রাঃ) মাগরিবের তৃতীয় রাক‘আতে সূরাহ ফাতিহার পর এ আয়াতটি নিম্ন স্বরে পড়তেন।<br />
<br />
সুতরাং ﴿اِهْدِنَا الصِّرَاطَ الْمُسْتَقِیْمَ﴾-এর অর্থ দাঁড়ালোঃ ‘হে মহান আল্লাহ! আমাদেরকে সরল ও সোজা পথের ওপর অটল ও স্থির রাখুন এবং তা থেকে আমাদেরকে দূরে অপসারিত করবেন না।’<br />
</div></div></div></div><div class="panel panel-default"><div class="panel-heading" role="tab" id="heading_1_6_1"><h4 class="panel-title"><a role="button" data-toggle="collapse" data-parent="#accordion" href="#collapse_1_6_1" aria-expanded="true" aria-controls="collapse_1_6_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_1_6_1" class="panel-collapse collapse" role="tabpanel" aria-labelledby="heading_1_6_1"><div class="panel-body"><div class="tafseer_content"><p>আমাদেরকে সরল পথের হিদায়াত দিন [১] <br /> <br />[১] স্নেহ ও করুণা এবং কল্যাণ কামনাসহ কাউকে মঙ্গলময় পথ দেখিয়ে দেয়া ও মনজিলে পৌঁছিয়ে দেয়াকে আরবী পরিভাষায় ‘হেদায়াত' বলে। ‘হেদায়াত’ শব্দটির দুইটি অর্থ। একটি পথ প্রদর্শন করা, আর দ্বিতীয়টি লক্ষ্য স্থলে পৌঁছিয়ে দেয়া। যেখানে এই শব্দের পর দুইটি object থাকবে (الى) থাকবে না, সেখানে এর অর্থ হবে লক্ষ্যস্থলে পৌঁছিয়ে দেয়া। আর যেখানে এ শব্দের পর (الى) শব্দ আসবে, সেখানে অর্থ হবে পথ-প্রদর্শন। যেমন আল্লাহ্‌ তা'আলা রাসূলুল্লাহ সাল্লাল্লাহু ‘আলাইহি ওয়া সাল্লাম-কে সম্বোধন করে বলেছেন, <br /> <br /> (اِنَّكَ لَا تَهْدِيْ مَنْ اَحْبَبْتَ وَلٰكِنَّ اللّٰهَ يَهْدِيْ مَنْ يَّشَاءُ وَهُوَ اَعْلَمُ بِالْمُهْتَدِيْنَ) <br /> <br />“নিশ্চয়ই আপনি লক্ষ্যস্থলে—মনজিলে পৌঁছিয়ে দিতে পারবেন না যাকে আপনি পৌঁছাতে চাইবেন। বরং আল্লাহ্‌ই লক্ষ্যস্থলে পৌছিয়ে দেন যাকে তিনি ইচ্ছা করেন &#34; [সূরা আল-কাসাস&#59; ৫৬] এ আয়াতে হেদায়েত শব্দের পর (الى) ব্যবহৃত হয়নি বলে লক্ষ্যস্থলে পৌঁছিয়ে দেয়া অর্থ হয়েছে এবং তা করা রাসূলুল্লাহ সাল্লাল্লাহু ‘আলাইহি ওয়া সাল্লামের সাধ্যায়ত্ত নয় বলে জানিয়ে দেয়া হয়েছে। পক্ষান্তরে পথ প্রদর্শন রাসূলে কারীমের সাধ্যায়ত্ত বলে ঘোষণা করা হয়েছে। বলা হয়েছে, <br /> <br /> (وَاِنَّكَ لَـــتَهْدِيْ اِلٰى صِرَاطٍ مُّسْتَقِيْمٍ) <br /> <br />“হে নবী! আর আপনি অবশ্যই সরল সঠিক দৃঢ় ঋজু পথ প্রদর্শন করেন &#34;[সূরা আশ-শূরা&#59;৫২] <br />কিন্তু লক্ষ্যস্থলে পৌঁছিয়ে দেয়ার কাজ কেবলমাত্র আল্লাহ্‌র জন্যই নির্দিষ্ট। তাই তিনি নিজেই ঘোষণা করেছেন, <br /> <br />(وَّلَهَدَيْنٰهُمْ صِرَاطًا مُّسْتَقِيْمًا) <br /> <br />“আর অবশ্যই আমরা তাদেরকে সরল সোজা সুদৃঢ় পথে পৌঁছিয়ে দিতাম। ” [সূরা আন-নিসা ৬৮] <br /> <br />সূরা আল-ফাতিহা’র আলোচ্য আয়াতে হেদায়েত শব্দের পর (الى) শব্দটি ব্যবহৃত হয়নি। ফলে এর অর্থ হবে সোজা সুদৃঢ় পথে মনজিলের দিকে চালনা করা। অর্থাৎ যেখানে বান্দাহ্‌ আল্লাহ্‌র নিকট প্রার্থনা করে শুধু এতটুকু বলে না যে, হে আল্লাহ্! আপনি আমাদেরকে সোজা সুদৃঢ় পথের সন্ধান দিন। বরং বলে, 'হে আল্লাহ্‌, আপনি আমাদেরকে সরল সুদৃঢ় পথে চলবার তাওফীক দিয়ে মনজিলে পৌছিয়ে দিন। কেননা শুধু পথের সন্ধান পাইলেই যে সে পথ পাওয়া ও তাতে চলে মনজিলে পৌঁছা সম্ভবপর হবে তা নিশ্চিত নয়। <br /> <br />কিন্তু ‘সিরাতে মুস্তাকীম’ কি? সিরাত শব্দের অর্থ হচ্ছে, রাস্তা বা পথ। আর মুস্তাকীম হচ্ছে, সরল সোজা। সে হিসেবে সিরাতে মুসতাকীম হচ্ছে, এমন পথ, যা একেবারে সোজা ও ঋজু, প্রশস্ত ও সুগম; যা পথিককে নির্দিষ্ট লক্ষ্যে পৌছিয়ে দেয়; যে পথ দিয়ে লক্ষ্যস্থল অতি নিকটবতী এবং মনযিলে মাকছুদে পৌঁছার জন্য যা একমাত্র পথ, যে পথ ছাড়া লক্ষ্যে পৌছার অন্য কোন পথই হতে পারে না। আল্লাহ্‌ বলেন, “নিশ্চয়ই আল্লাহ্‌ আমারও রব তোমাদেরও রব, অতএব একমাত্র তারই দাস হয়ে থাক। এটাই হচ্ছে সিরাতুম মুস্তাকীম-সঠিক ও সুদৃঢ় ঋজু পথ &#34; [সূরা মারইয়াম&#59; ৩৬] অর্থাৎ আল্লাহ্‌কে রব স্বীকার করে ও কেবল তাঁরই বান্দাহ্‌ হয়ে জীবন যাপন করলেই সিরাতুম মুস্তাকীম অনুসরণ করা হবে। অন্যত্র ইসলামের জরুরী বিধি-বিধান বর্ণনা করার পর আল্লাহ্‌ তা'আলা বলেন, “আর এটাই আমার সঠিক দৃঢ় পথ, অতএব তোমরা এই পথ অনুসরণ করে চল। এছাড়া আরও যত পথ আছে, তাহার একটিতেও পা দিও না; কেননা তা করলে সে পথগুলো তোমাদেরকে আল্লাহ্‌র পথ হতে বিচ্ছিন্ন করে দিবে-ভিন্ন দিকে নিয়ে যাবে। আল্লাহ্‌ তোমাদেরকে উপদেশ দিচ্ছেন এ উদ্দেশ্যে, যেন তোমরা  ধ্বংসের পথ হতে আত্মরক্ষা করতে পার &#34; [সূরা আল-আন আমঃ ১৫৩] <br /> <br />একমাত্র আল্লাহ্‌র নিকট থেকে যে পথ ও বিধি-বিধান পাওয়া যাবে, তাই মানুষের জন্য সঠিক পথ। আল্লাহ্‌ বলেন, “প্রকৃত সত্য-সঠিক-ঋজু-সরল পথ প্রদর্শন করার দায়িত্ব আল্লাহ্‌র উপর, যদিও আরও অনেক বাঁকা পথও রয়েছে। আর আল্লাহ্‌ চাইলে তিনি সব মানুষকেই হেদায়াতের পথে পরিচালিত করতেন। ” [সূরা আন-নাহল&#59;৯] <br /> <br />সিরাতে মুস্তাকীমের তাফসীর কোন কোন মুফাসসির করেছেন, ইসলাম। আবার কারও কারও মতে, কুরআন। [আত-তাফসীরুস সহীহ] বস্তুত&#59; আল্লাহ্‌র প্রদত্ত বিশ্বজনীন দ্বীনের অন্তর্নিহিত প্রকৃত রূপ সিরাতুল মুস্তাকীম' শব্দ হতে ফুটে উঠেছে। আল্লাহ্ তা'আলার দাসত্ব কবুল করে তারই বিধান অনুসারে জীবন যাপন করার পথই হচ্ছে সিরাতুল মুস্তাকীম' এবং একমাত্র এই পথে চলার ফলেই মানুষ আল্লাহ্‌র নিয়ামত ও সন্তোষ লাভ করতে পারে। সে একমাত্র পথই মানব জীবনের প্রকৃত ও চূড়ান্ত সাফল্যের জন্য একান্ত অপরিহার্য। তাই সে একমাত্র পথে চলার তওফীক প্রার্থনা করার শিক্ষা দেয়া হয়েছে এই আয়াতটিতে। <br />কিন্তু আল্লাহ্‌র নিকট হতে এই পথ কিরূপে পাওয়া যেতে পারে? সে পথ ও পন্থা নির্দেশ করতে গিয়ে আল্লাহ্‌ এর তিনটি সুস্পষ্ট পরিচয় উল্লেখ করেছেন&#59; <br /> <br />১. এই জীবন কিভাবে যাপন করতে হবে তা তাদের নিকট হতে গ্রহণ করতে হবে, যারা উক্ত বিধান অনুযায়ী জীবন যাপন করে আল্লাহ্‌র নিকট হতে নিয়ামত ও অসীম অনুগ্রহ লাভ করেছে। <br /> <br />২. এই পথের পথিকদের উপর আল্লাহ্‌র গজব নাযিল হয় নি, অভিশপ্তও তারা নয়। <br /> <br />৩. তারা পথভ্রান্ত লক্ষ্যভ্রষ্টও নয়। পরবর্তী আয়াতসমূহে এ কথা কয়টির বিস্তারিত আলোচনা আসছে। <br /></p></div></div></div></div><div class="panel panel-default"><div class="panel-heading" role="tab" id="heading_1_6_2"><h4 class="panel-title"><a role="button" data-toggle="collapse" data-parent="#accordion" href="#collapse_1_6_2" aria-expanded="true" aria-controls="collapse_1_6_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_1_6_2" class="panel-collapse collapse" role="tabpanel" aria-labelledby="heading_1_6_2"><div class="panel-body"><div class="tafseer_content"><b> ৬-৭ নং আয়াতের তাফসীর:  </b><br />
<br />
‘আমাদেরকে সরল সঠিক পথ প্রদর্শন করুন।’অর্থাৎ আমাদেরকে সরল পথ প্রদর্শন করত আপনার সাথে সাক্ষাত পর্যন্ত তার ওপর বহাল থাকার তাওফীক দান করুন। (তাফসীর মুয়াসসার, অত্র আয়াতের তাফসীর)<br />
<br />
<b> হিদায়াত (هِدَايَةٌ) দুই প্রকার: </b><br />
<br />
১. هِدَايَةُ الْاِرْشَادِ وَالْدَّلَالَةِ <br />
<br />
(হিদায়াতুল ইরশাদ ওয়াদ দালালাহ): পথ প্রদর্শন ও নির্দেশনামূলক হিদায়াত। নাবী-রাসূলসহ সকল মানুষ এ প্রকার হিদায়াত বা পথপ্রদর্শন করতে পারে। যেমন আল্লাহ তা‘আলা বলেন:  <br />
<br />
(وَإِنَّكَ لَتَهْدِيْ إِلٰي صِرَاطٍ مُسْتَقِيمٍ) <br />
<br />
“তুমি অবশ্যই সরল পথের পথ প্রদর্শন করবে।”(সূরা শুরা ৪২:৫২) অর্থাৎ সরল পথের পথ নির্দেশনা দিবে।<br />
<br />
২. هِدَايَةُ التَّوْفِيْقِ <br />
<br />
(হিদায়াতুত্ তাওফীক): সরল সঠিক পথ গ্রহণ ও তাতে প্রতিষ্ঠিত থাকার তাওফীক দান করা। এ প্রকার হিদায়াত শুধু আল্লাহ তা‘আলার হাতে।<br />
<br />
আল্লাহ তা‘আলা বলেন: <br />
<br />
(إِنَّكَ لَا تَهْدِيْ مَنْ أَحْبَبْتَ وَلٰكِنَّ اللّٰهَ يَهْدِيْ مَنْ يَّشَا۬ءُ) <br />
<br />
“তুমি যাকে ভালবাস, ইচ্ছা করলেই তাকে সৎপথে হিদায়াত দিতে পারবে না। তবে আল্লাহ যাকে ইচ্ছা সৎপথে হিদায়াত দেন। (সূরা কাসাস ২৮:৫৬)<br />
<br />
<b> সিরাতুল মুস্তাকীম </b><br />
<br />
(اَلصِّرَاطُ الْمُسْتَقِيْمُ) <br />
<br />
সম্পর্কে ইমাম সাওরী (রহঃ) বলেন: সিরাতুল মুস্তাকীম হল আল্লাহ তা‘আলার কিতাব। কেউ বলেছেন: ইসলাম, বিশিষ্ট তাবিঈ মুজাহিদ (রহঃ) বলেন: সিরাতুল মুস্তাকীম দ্বারা উদ্দেশ্য হল اَلْحَقُّ বা সত্য। তাবিঈ মুজাহিদের মতটিই অন্যান্য মুফাসসিরদের মতামতকে অন্তর্ভুক্ত করে এবং পূর্বের মতামতের সাথেও এর কোন বিরোধ নেই। (তাফসীর ইবনে কাসীর, অত্র আয়াতের তাফসীর)<br />
<br />
তবে সবচেয়ে গ্রহণযোগ্য মত- <br />
<br />
(اَلصِّرَاطُ الْمُسْتَقِيْمُ)<br />
<br />
(সিরাতুল মুস্তাকীম) হল اَلْإِسْلَامُ (ইসলাম)। (তাফসীর মুয়াসসার পৃঃ ১) সুতরাং বলা যেতে পারে যে, ওয়াহী তথা কুরআন ও সহীহ হাদীসের আলোকে পূর্ণভাবে ইসলামের ওপর প্রতিষ্ঠিত থাকার নামই হল সিরাতুল মুস্তাকীমে থাকা। <br />
<br />
সিরাতুল মুস্তাকীমের বর্ণনা দিতে একদা রাসূলুল্লাহ (সাল্লাল্লাহু ‘আলাইহি ওয়া সাল্লাম) নিজ হাতে একটি লম্বা রেখা টানলেন এবং বললেন, এটা হল আল্লাহ তা‘আলার সরল পথ। আরো কিছু রেখা তাঁর ডান ও বাম পাশে টানলেন এবং বললেন, এগুলো হল এমন পথ যার ওপর শয়তান বসে আছে এবং সে এ পথগুলোর দিকে মানুষকে আহ্বান করে। তারপর রাসূলুল্লাহ (সাল্লাল্লাহু ‘আলাইহি ওয়া সাল্লাম) তিলায়ওয়াত করলেন <br />
<br />
(وَأَنَّ هٰذَا صِرَاطِيْ مُسْتَقِيْمًا) <br />
<br />
‘আর নিশ্চয়ই এ পথই আমার সহজ-সরল পথ’- আয়াত । (মুসনাদ আহমাদ হা: ৪১৪২, সহীহ) এ সিরাতে মুস্তাকীম হল, মুসলিম উম্মাহর মূল ভিত্তি। এ সরল পথ থেকে দূরে সরে পড়ার কারণে উম্মত বিভিন্ন দলে উপদলে বিভক্ত। অতএব সেই সরল পথে ফিরে আসতে হলে রাসূলুল্লাহ (সাল্লাল্লাহু ‘আলাইহি ওয়া সাল্লাম) এর নির্দেশ মত সকল পথ, মত ও তরীকা বর্জন করে কুরআন ও সহীহ হাদীসের মাধ্যমে ইসলাম মেনে চলতে হবে। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন:<br />
<br />
تَرَكْتُ فِيكُمْ أَمْرَيْنِ لَنْ تَضِلُّوا مَا تَمَسَّكْتُمْ بِهِمَا كِتَابَ اللّٰهِ وَسُنَّةَ نَبِيِّهِ<br />
<br />
আমি তোমাদের মাঝে দু’টি বিষয় রেখে যাচ্ছি, যতদিন তা আকড়ে ধরে থাকবে ততদিন পথভ্রষ্ট হবে না। সে দু’টি বিষয় হল, আল্লাহ তা‘আলার কিতাব কুরআন ও তাঁর নাবীর সুন্নাত (হাদীস)। (মুয়াত্তা মালিক হা: ৩৩৩৮, হাকীস, সহীহ হা: ২৯১)<br />
<br />
(صِرَاطَ الَّذِیْنَ اَنْعَمْتَ...)  <br />
<br />
-যাদের প্রতি আল্লাহ তা‘আলা অনুগ্রহ করেছেন তাদের বর্ণনা এ আয়াতে না থাকলেও সূরা নিসার ৬৯ নং আয়াতে এসেছে। আল্লাহ তা‘আলা বলেন:  <br />
<br />
(وَمَنْ يُّطِعِ اللّٰهَ وَالرَّسُوْلَ فَأُولٰٓئِكَ مَعَ الَّذِيْنَ أَنْعَمَ اللّٰهُ عَلَيْهِمْ مِّنَ النَّبِيِّيْنَ وَالصِّدِّيْقِيْنَ وَالشُّهَدَآءِ وَالصّٰلِحِيْنَ ج وَحَسُنَ أُولٰ۬ئِكَ رَفِيْقًا) <br />
<br />
“আর যে ব্যক্তি আল্লাহ এবং রাসূলের আনুগত্য করবে সে নাবী, সিদ্দীক, শহীদ ও সৎ কর্মশীল- যাদের প্রতি আল্লাহ অনুগ্রহ করেছেন- তাদের সঙ্গী হবে এবং তারা কতই না উত্তম সঙ্গী!” (সূরা নিসা ৪:৬৯) অর্থাৎ আল্লাহর অনুগ্রহপ্রাপ্তরা চার শ্রেণির: নাবী-রাসূল, সিদ্দীক, শহীদ ও সালিহ বা সৎ কর্মশীলগণ।<br />
<br />
(غَيْرِ الْمَغْضُوْبِ عَلَيْهِمْ وَلَا الضَّا۬لِّيْنَ) <br />
<br />
‘তাদের পথ নয় যারা গযবপ্রাপ্ত এবং তাদের পথও নয় যারা পথভ্রষ্ট’আদি বিন হাতেম (রাঃ) হতে বর্ণিত, তিনি বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন: গযবপ্রাপ্ত (الْمَغْضُوبِ) হল ইয়াহূদীগণ, আর পথভ্রষ্ট (الضَّا۬لِّيْنَ) হল খ্রিস্টানগণ। (তিরমিযী হা: ২৯৫৪, সহীহ, ইবনে হিব্বান ৮/৪৮)<br />
<br />
এরূপ আরো অনেক মত রয়েছে। যাতে ইয়াহূদীদেরকে গযবপ্রাপ্ত ও খ্রিস্টানদেরকে পথভ্রষ্ট বলা হয়েছে। (তাফসীরে তাবারী ১/১৪৬) ইয়াহূদীগণ গযবপ্রাপ্ত, কারণ তারা জানত কিন্তু মানত না, আর খ্রিস্টানগণ পথভ্রষ্ট কারণ তারা না জেনেশুনেই আমল করত। (আযওয়াউল বায়ান ১/৬০)<br />
<br />
ইয়াহূদীদের ব্যাপারেই আল্লাহ তা‘আলা বলেছেন: <br />
<br />
(فَبَا۬ءُوْا  بِغَضَبٍ عَلٰی غَضَبٍ) <br />
<br />
“অতঃপর তারা গযবের পর গযবে পতিত হয়েছে।”(সূরা বাকারাহ ২:৯০) আল্লাহ তা‘আলা আরো বলেন: <br />
<br />
(قُلْ ھَلْ اُنَبِّئُکُمْ بِشَرٍّ مِّنْ ذٰلِکَ مَثُوْبَةً عِنْدَ اللہِﺚ مَنْ لَّعَنَھُ اللہُ وَغَضِبَ عَلَیْھِ) <br />
<br />
“আমি কি তোমাদেরকে এর চেয়ে নিকৃষ্ট পরিণামের সংবাদ দেব যা আল্লাহর নিকট আছে? যাকে আল্লাহ লা‘নত করেছেন এবং যার ওপর তিনি গযব দিয়েছেন (এরা প্রতিদানের দিক দিয়ে কিয়ামতের দিন আল্লাহর কাছে সবচেয়ে নিকৃষ্ট)।”(সূরা মায়িদাহ ৫:৬০)<br />
<br />
আল্লাহ তা‘আলা অন্যত্র বলেন: <br />
<br />
(إِنَّ الَّذِينَ اتَّخَذُوا الْعِجْلَ سَيَنَالُهُمْ غَضَبٌ مِّنْ رَّبِّهِمْ وَذِلَّةٌ فِي الْحَيَاةِ الدُّنْيَا) <br />
<br />
“নিশ্চয়ই যারা গো-বৎসকে মা‘বূদরূপে গ্রহণ করেছে, পার্থিব জীবনে তাদের ওপর তাদের প্রতিপালকের গযব ও লাঞ্ছনা পতিত হবেই।”(সূরা আরাফ ৭:১৫২)<br />
<br />
আর পথভ্রষ্ট খ্রিস্টানদের ব্যাপারে মু’মিনদেরকে সতর্ক করে আল্লাহ তা‘আলা বলেন: <br />
<br />
(لَا تَغْلُوْا فِیْ دِیْنِکُمْ غَیْرَ الْحَقِّ وَلَا تَتَّبِعُوْٓا اَھْوَا۬ئَ قَوْمٍ قَدْ ضَلُّوْا مِنْ قَبْلُ وَاَضَلُّوْا کَثِیْرًا وَّضَلُّوْا عَنْ سَوَا۬ئِ السَّبِیْلِ) <br />
<br />
“তোমরা তোমাদের দীন সম্বন্ধে অন্যায়ভাবে বাড়াবাড়ি কর না এবং যে সম্প্রদায় ইতোপূর্বে পথভ্রষ্ট হয়েছে, অনেককে পথভ্রষ্ট করেছে ও সরল পথ হতে বিচ্যুত হয়েছে, তাদের খেয়াল-খুশির অনুসরণ কর না।”(সূরা মায়িদাহ ৫:৭৭)<br />
<br />
অতএব আমরা প্রত্যহ সালাতে আল্লাহ তা‘আলার কাছে নাবী রাসূলদের পথে চলার এবং ইয়াহূদ খ্রিস্টানদের পথে না চলার বিনীত আবেদন করি, কিন্তু বাস্তব জীবনে যদি সচেতন না হই তাহলে এ আবেদন ফলপ্রসূ হবে না। সুতরাং বাস্তবে সেভাবে চলা প্রতিটি মু’মিনের একান্ত কর্তব্য এবং মনে রাখতে হবে যে, খ্রিস্টানদের স্বভাব হল না জেনে অন্ধ ও অজ্ঞের মত ইবাদত করা। আর ইয়াহূদীদের স্বভাব হল জানার পরও সে অনুযায়ী আমল না করা। সুতরাং খাঁটি মুসলিমের পথ হল কুরআন ও সহীহ হাদীসের আলোকে জেনে-শুনে ইবাদত করা এবং কুরআন ও সহীহ হাদীস জানতে পারলে মাযহাব, তরীকা ও দাপ-দাদার দোহাই না দিয়ে আল্লাহ তা‘আলাকে ভয় করে সে অনুযায়ী আমল করা। আল্লাহ তা‘আলা আমাদের তাওফীক দান করুন। আমীন!<br />
<br />
<b> আমীন বলার ফযীলত ও তাৎপর্য: </b><br />
<br />
 (آمِيْن) আমীন অর্থ- হে আল্লাহ! তুমি কবূল কর। রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন সালাতে সূরা ফাতিহা পড়া শেষ করতেন, তখন আমীন বলতেন। যদি তাঁর কিরাআত আওয়াজের সাথে হতো তাহলে আমীনও সেরূপ আওয়াজের সাথে হতো এবং পেছনে যারা থাকতেন তারাও আমীন বলতেন। <br />
<br />
সাহাবী ওয়ায়েল ইবনু হুজর (রাঃ) বলেন: <br />
<br />
سَمِعْتُ النَّبِيَّ صلي اللّٰه عليه و سلم قَرَأَ ( غَيْرِ الْمَغْضُوْبِ عَلَيْهِمْ وَلَا الضَّالِّيْنْ) فَقَالَ آمِيْن وَمَدَّ بِهَا صَوْتَهُ <br />
<br />
আমি নাবী (সাল্লাল্লাহু ‘আলাইহি ওয়া সাল্লাম)-কে “গাইরিল মাগযূবি ‘আলাইহিম ওয়ালায-যল্লীন” পড়ার পর সরবে আমীন বলতে শুনেছি। (তিরমিযী হা: ২৪৮, মিশকাত হা: ৮৪৫, সহীহ) <br />
<br />
আবূ হুরায়রা (রাঃ) হতে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
إِذَا أَمَّنَ الإِمَامُ فَأَمِّنُوا فَإِنَّهُ مَنْ وَافَقَ تَأْمِينُهُ تَأْمِيْنَ الْمَلاَئِكَةِ غُفِرَ لَهُ مَا تَقَدَّمَ مِنْ ذَنْبِهِ<br />
<br />
ইমাম যখন আমীন বলবে তখন তোমরাও আমীন বল। কেননা যার আমীন বলা ফেরেশতাদের আমীনের সাথে মিলে যাবে তার পূর্বের গুনাহসমূহ ক্ষমা করে দেয়া হয়। (সহীহ বুখারী হা: ৭৮০, সহীহ মুসলিম হা: ৯৪২)<br />
<br />
সাহাবী ওয়ায়েল ইবনু হুজর (রাঃ) হতে আরো বর্ণিত আছে, তিনি বলেন:<br />
<br />
كَانَ رَسُولُ اللّٰهِ -صلي اللّٰه عليه وسلم- إِذَا قَرَأَ ( وَلاَ الضَّالِّينَ) قَالَ آمِين وَرَفَعَ بِهَا صَوْتَهُ <br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন “ওয়ালায-যল্লীন”বলতেন তখন আমীন বলতেন। তিনি আমীনের আওয়াজটা জোরে করতেন। (আবূ দাউদ হা: ৯৩২, সহীহ) ইমাম বুখারী বলেন: <br />
<br />
بَاب جَهْرِ الْإِمَامِ بِالتَّأْمِينِ وَقَالَ عَطَاءٌ آمِينَ دُعَاءٌ أَمَّنَ ابْنُ الزُّبَيْرِ وَمَنْ وَرَاءَهُ حَتّٰي إِنَّ لِلْمَسْجِدِ لَلَجَّةً....<br />
<br />
“অনুচ্ছেদ: ইমামের উচ্চৈঃস্বরে আমীন বলা সম্পর্কে, তাবেয়ী আত্বা (রহঃ) বলেন: আমীন হল দু‘আ। সাহাবী ইবনু যুবাইর (রাঃ) ও তাঁর পেছনের মুক্তাদীরা এমন জোরে আমীন বলতেন যাতে মসজিদ আওয়াজে গমগম করে উঠত...।” (সহীহ বুখারী ১/১০৭, কিতাবুল আযান, অনুচ্ছেদ: ইমামের উচ্চৈঃস্বরে আমীন বলা সম্পর্কে)  তখন থেকে আজও পর্যন্ত আল্লাহ তা‘আলার ঘর কা‘বা এবং নাবী (সাল্লাল্লাহু ‘আলাইহি ওয়া সাল্লাম) এর মাসজিদ আমীনের আওয়াজে গমগম করছে। আমীন সরবে বলার স্বপক্ষে নাবী (সাল্লাল্লাহু ‘আলাইহি ওয়া সাল্লাম) থেকে<br />
<br />
 رَفَعَ  ،  مَدَّ  ، جَهَرَ ، اِرْ تَجَّ <br />
<br />
এ চারটি শব্দ বর্ণিত হয়েছে, যা প্রমাণ করে যে, নাবী (সাল্লাল্লাহু ‘আলাইহি ওয়া সাল্লাম)-এর সরব কিরাআতে আমীন কখনও নিরবে ছিল না। (আবূ দাউদ হা: ৯৩২, ৯৩৪, তিরমিযী হা: ২৪৮, সহীহ) এটাই রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সুন্নাত।<br />
<br />
আয়িশাহ (রাঃ) ও ইবনু আব্বাস (রাঃ) থেকে বর্ণিত, নাবী (সাল্লাল্লাহু ‘আলাইহি ওয়া সাল্লাম) বলেন: তোমাদের সালাম করা ও সালাতে উঁচু আওয়াজে আমীন বলাতে ইয়াহূদীদের যত হিংসা হয় আর কোন জিনিসে ওদের এত হিংসা হয় না। অতএব তোমরা খুব বেশি বেশি করে আমীন বলো। (সহীহ ইবনু খুযাইমাহ হা: ১৫৮৫, ইবনু মাযাহ হা: ৮৫৬) তাই ইয়াহূদীদের পথে না গিয়ে সহীহ হাদীসের ওপর আমল করা কর্তব্য। আমীন বলার ফযীলত যে কত বড় তা গভীরভাবে অনুধাবন করা উচিত। কিন্তু নিয়ম হলো ইমামের আমীন শুনে মুক্তাদীরা আমীন বলবে, ইমামের আগে নয় এবং পৃথকভাবে পরেও নয়। আল্লাহ তা‘আলা আমাদের সঠিকভাবে আমল করার তাওফীক দান করুন। আমীন!<br />
<br />
<b> সূরা থেকে শিক্ষণীয় বিষয়সমূহ: </b><br />
<br />
১. ‘বিসমিল্লাহ...’সূরা ফাতিহার প্রথম আয়াত। তবে সালাতে তা নিরবে পড়তে হবে।<br />
২. সূরা ফাতিহার একাধিক নাম ও ফযীলত অবগত হলাম।<br />
৩. সালাতে সূরা ফাতিহা পাঠ করা অপরিহার্য, কারণ সূরা ফাতিহা ছাড়া কোন ব্যক্তির কোন সালাত হবে না।<br />
৪. তাওহীদ এর সঠিক পরিচয় এবং তাওহীদ তিন প্রকার- এ সম্পর্কে অবগত হলাম।<br />
৫. সূরা ফাতিহায় আমরা দু‘আর পদ্ধতি অবগত হই, প্রথমে আল্লাহ তা‘আলার প্রশংসা করতে হবে তারপর তাঁর কাছে চাইতে হবে।<br />
৫. আল্লাহ তা‘আলা প্রতিফল দিবসের মালিক, তিনি মানুষের পার্থিব জীবনের প্রতিটি ভাল-মন্দ কর্মের প্রতিফল দেবেন। সেজন্য প্রত্যেক মানুষকে মৃত্যুর পর পুনরুত্থান করাবেন।<br />
৬. সিজদা, সালাত, সিয়াম ও দু‘আসহ সকল প্রকার ইবাদত পাওয়ার একমাত্র হকদার আল্লাহ তা‘আলা এবং সকল প্রকার আবেদন ও নিবেদন একমাত্র তাঁরই কাছে হতে হবে।<br />
৭. জানা ও মানা দু’টিই আবশ্যক। জানার পর না মানলে যেমন নিন্দনীয় ও অমার্জনীয় তেমনি না জেনে আমল করাও নিন্দনীয়।<br />
৮. এ সূরায় আল্লাহ তা‘আলার তাওহীদ এর বিষয়টি পূর্ণাঙ্গভাবে আলোচিত হয়েছে।<br />
৯. সরবে কিরাআতবিশিষ্ট সালাতে সূরা ফাতিহা পাঠ শেষে ইমাম মুক্তাদি সকলের সরবে আমীন বলা রাসূলুল্লাহ (সাল্লাল্লাহু ‘আলাইহি ওয়া সাল্লাম) ও সাহাবীদের সুন্নাত।<br />
</div></div></div></div><div class="panel panel-default"><div class="panel-heading" role="tab" id="heading_1_6_3"><h4 class="panel-title"><a role="button" data-toggle="collapse" data-parent="#accordion" href="#collapse_1_6_3" aria-expanded="true" aria-controls="collapse_1_6_3"><i class="more-less fa fa-plus"></i>আহসানুল বায়ান</a></h4></div><div id="collapse_1_6_3" class="panel-collapse collapse" role="tabpanel" aria-labelledby="heading_1_6_3"><div class="panel-body"><div class="tafseer_content"><p>আমাদেরকে সরল পথ দেখাও; <br /> <br />اهدِنَا (হিদায়াত) শব্দটি কয়েকটি অর্থে ব্যবহার হয়। যেমন, পথের দিক নির্দেশ করা, পথে পরিচালনা করা এবং গন্তব্যস্থানে পৌঁছিয়ে দেওয়া। আরবীতে এটাকে 'ইরশাদ', 'তাওফীক্ব', 'ইলহাম' এবং 'দালালাহ' ইত্যাদি শব্দে আখ্যায়িত করা হয়। অর্থ হল, আমাদেরকে সঠিক পথের দিকে দিক নির্দেশ কর, এ পথে চলার তাওফীক্ব দাও এবং এর উপর প্রতিষ্ঠিত রাখ, যাতে আমরা (আমাদের অভীষ্ট) তোমার সন্তুষ্টি লাভ করতে পারি। পক্ষান্তরে সরল-সঠিক পথ কেবল জ্ঞান-বুদ্ধি দ্বারা অর্জিত হয় না। এই সরল-সঠিক পথ হল সেই 'ইসলাম' যা নবী করীম (সাঃ) বিশ্ববাসীর সামনে পেশ করেছেন এবং যা বর্তমানে ক্বুরআন ও সহীহ হাদীসের মধ্যে সুরক্ষিত। <br /></p></div></div></div></div><div class="panel panel-default"><div class="panel-heading" role="tab" id="heading_1_6_4"><h4 class="panel-title"><a role="button" data-toggle="collapse" data-parent="#accordion" href="#collapse_1_6_4" aria-expanded="true" aria-controls="collapse_1_6_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_1_6_4" class="panel-collapse collapse" role="tabpanel" aria-labelledby="heading_1_6_4"><div class="panel-body"><div class="tafseer_content"><p>আমাদেরকে সরল পথ দেখান। পথের হিদায়াত দিন।</p></div></div></div></div><div class="panel panel-default"><div class="panel-heading" role="tab" id="heading_1_6_5"><h4 class="panel-title"><a role="button" data-toggle="collapse" data-parent="#accordion" href="#collapse_1_6_5" aria-expanded="true" aria-controls="collapse_1_6_5"><i class="more-less fa fa-plus"></i>মুহিউদ্দীন খান</a></h4></div><div id="collapse_1_6_5" class="panel-collapse collapse" role="tabpanel" aria-labelledby="heading_1_6_5"><div class="panel-body"><div class="tafseer_content"><p>আমাদেরকে সরল পথ দেখাও,</p></div></div></div></div><div class="panel panel-default"><div class="panel-heading" role="tab" id="heading_1_6_6"><h4 class="panel-title"><a role="button" data-toggle="collapse" data-parent="#accordion" href="#collapse_1_6_6" aria-expanded="true" aria-controls="collapse_1_6_6"><i class="more-less fa fa-plus"></i>জহুরুল হক</a></h4></div><div id="collapse_1_6_6" class="panel-collapse collapse" role="tabpanel" aria-labelledby="heading_1_6_6"><div class="panel-body"><div class="tafseer_content"><p>“আমাদের তুমি সহজ-সঠিক পথে পরিচালিত করো, --”</p></div></div></div></div></div>