<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_35_5_0"><h4 class="panel-title"><a role="button" data-toggle="collapse" data-parent="#accordion" href="#collapse_35_5_0" aria-expanded="true" aria-controls="collapse_35_5_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_35_5_0" class="panel-collapse collapse" role="tabpanel" aria-labelledby="heading_35_5_0"><div class="panel-body"><div class="tafseer_content"><b> ৪-৬ নং আয়াতের তাফসীর: </b> <br />
<br />
আল্লাহ তাবারাকা ওয়া তা'আলা স্বীয় নবী (সঃ)-কে বলছেনঃ হে মুহাম্মাদ (সঃ)! যদি তোমার যুগের কাফিররা তোমার বিরুদ্ধাচরণ করে, তোমার প্রচারিত তাওহীদকে এবং স্বয়ং তোমার রিসালাতকে মিথ্যা প্রতিপন্ন করে তবে এতে তুমি মমাটেই নিরুৎসাহিত হবে না। তোমার পূর্ববর্তী নবীদের সাথেও এরূপ আচরণ করা হয়েছিল। জেনে রাখবে যে, সবকিছুই আল্লাহর দিকে প্রত্যাবর্তিত হবে। আর আল্লাহ তাদের সমস্ত কাজের প্রতিফল প্রদান করবেন। সকর্মশীলদেরকে তিনি পুরস্কার দিবেন এবং পাপীদেরকে দিবেন শাস্তি। <br />
<br />
মহান আল্লাহ বলেনঃ হে লোক সকল! কিয়ামত একটি ভীষণ ঘটনা। এটা অবশ্যই সংঘটিত হবে, এতে কোনই সন্দেহ নেই। আল্লাহ এর ওয়াদা করেছেন। এবং তার ওয়াদা চরম সত্য। তথাকার চিরস্থায়ী নিয়ামতের পরিবর্তে এখানকার ক্ষণস্থায়ী ও ধ্বংসশীল আরাম-আয়েশ ও সুখ-সম্ভোগে জড়িয়ে পড়ো না। দুনিয়ার ক্ষণস্থায়ী সুখ-শান্তি যেন তোমাদেরকে পরকালের চিরস্থায়ী সুখ-শান্তি হতে বঞ্চিত না করে! শয়তানের চক্রান্ত হতে খুব সতর্ক থাকবে। তার প্রতারণার ফাদে কখনো পড়ো না। তার মিথ্যা, চটকদার ও চমকপ্রদ কথায় কখনো আল্লাহ এবং তাঁর রাসূল (সঃ)-এর সত্য কালামকে পরিত্যাগ করো না। সূরায়ে লোকমানের শেষেও অনুরূপ আয়াত রয়েছে। এখানে প্রবঞ্চক ও প্রতারক বলা হয়েছে শয়তানকে। কিয়ামতের দিন যখন মুসলমান ও মুনাফিকদের মাঝে দেয়াল খাড়া করে দেয়া হবে, যাতে দরযা থাকবে, যার ভিতরের অংশে থাকবে রহমত এবং বাইরের অংশে থাকবে আযাব, ঐ সময় মুনাফিকরা মুমিনদেরকে বলবেঃ “আমরা কি তোমাদের সঙ্গী ছিলাম না?” উত্তরে মুমিনরা বলবেঃ “হ্যা, তোমরা আমাদেরই সঙ্গী ছিলে বটে, কিন্তু তোমরা তো নিজেদেরকে ফিত্রায় ফেলে দিয়েছিলে। তোমরা শুধু চিন্তাই করতে এবং শক-সন্দেহ দূর করতে না। তোমরা তোমাদের কু-প্রবৃত্তিকে চরিতার্থ করার কাজে ডুবে থাকতে। এমতাবস্থায় আল্লাহর হুকুম এসে পড়ে। শয়তান তোমাদেরকে ভুলের মধ্যেই রেখে দিয়েছিল। এ আয়াতেও শয়তানকে প্রবঞ্চক ও প্রতারক বলা হয়েছে।<br />
<br />
এরপর মহান আল্লাহ শয়তানের শত্রুতার বর্ণনা দিতে গিয়ে বলেনঃ শয়তান তোমাদের শত্রু। সুতরাং তোমরা তাকে শত্রু হিসেবেই গ্রহণ করবে। সে তো তার দলবলকে আহ্বান করে শুধু এই জন্যে যে, তারা যেন জাহান্নামী হয়। তাহলে কেন তোমরা তার কথা মানবে এবং তার প্রতারণায় প্রতারিত হবে? <br />
<br />
আমরা মহা শক্তিশালী আল্লাহর নিকট প্রার্থনা করি যে, তিনি যেন আমাদেরকে শয়তানের শক্ত করে রাখেন এবং আমাদেরকে তার প্রতারণা হতে রক্ষা করেন। আর আমাদেরকে যেন তিনি তার কিতাব ও তাঁর রাসূল (সঃ)-এর সুন্নাতের অনুসরণ করার তাওফীক দান করেন! নিশ্চয়ই তিনি যা চান তা করতে তিনি সক্ষম এবং তিনি প্রার্থনা কবুলকারী। <br />
<br />
এই আয়াতে যেমন শয়তানের শত্রুতার বর্ণনা দেয়া হয়েছে, অনুরূপভাবে সূরায়ে কাহফের ... (আরবী) (১৮:৫০) এই আয়াতেও তার শত্রুতার বর্ণনা রয়েছে।</div></div></div></div><div class="panel panel-default"><div class="panel-heading" role="tab" id="heading_35_5_1"><h4 class="panel-title"><a role="button" data-toggle="collapse" data-parent="#accordion" href="#collapse_35_5_1" aria-expanded="true" aria-controls="collapse_35_5_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_35_5_1" class="panel-collapse collapse" role="tabpanel" aria-labelledby="heading_35_5_1"><div class="panel-body"><div class="tafseer_content"><p>হে মানুষ! নিশ্চয় আল্লাহর প্রতিশ্রুতি সত্য; কাজেই দুনিয়ার জীবন যেন তোমাদেরকে কিছুতেই প্রতারিত না করে এবং সে প্রবঞ্চক (শয়তান) যেন কিছুতেই তোমাদেরকে আল্লাহর ব্যাপারে প্রবঞ্চিত না করে [১]। <br /> <br />[১] الغرور শব্দটি আধিক্যবোধক। অৰ্থাৎ, “অতি প্ৰবঞ্চক” বা “বড় প্রতারক” এখানে হচ্ছে শয়তান যেমন সামনের বাক্য বলছে। তার কাজই মানুষকে প্রতারিত করে কুফার ও গোনাহে লিপ্ত করা। বলা হয়েছে, ‘শয়তান যেন তোমাদেরকে আল্লাহর ব্যাপারে ধোঁকা না দেয়। মূলত&#59; শয়তানের ধোঁকা বিভিন্ন ধরনের। কখনো কখনো সে মন্দ কর্মকে শোভনীয় করে মানুষদেরকে তাতে লিপ্ত করে দেয়। তখন মানুষের অবস্থা হয় যে, তারা গোনাহ করার সাথে সাথে মনে করতে থাকে যে, তারা আল্লাহর প্রিয় এবং তাদের শাস্তি হবে না। আবার কখনো কখনো সন্দেহ সৃষ্টি করে তাদেরকে পথভ্ৰষ্ট করে দেয়। শয়তান লোকদেরকে একথা বুঝায় যে, আসলে আল্লাহ বলে কিছুই নেই এবং কিছু লোককে এ বিভ্রান্তির শিকার করে যে, আল্লাহ একবার দুনিয়াটা চালিয়ে দিয়ে তারপর বসে আরাম করছেন, এখন তাঁর সৃষ্ট এ বিশ্ব-জাহানের সাথে কার্যত তাঁর কোন সম্পর্ক নেই। আবার কিছু লোককে সে এভাবে ধোঁকা দেয় যে, আল্লাহ অবশ্যই এ বিশ্ব-জাহানের ব্যবস্থাপনা করে যাচ্ছেন কিন্তু তিনি মানুষকে পথ দেখাবার কোন দায়িত্ব নেননি। কাজেই এ অহী ও রিসালাত নিছক একটি ধোঁকাবাজী ছাড়া আর কিছুই নয়। সে কিছু লোককে এ মিথ্যা আশ্বাসও দিয়ে চলছে যে, আল্লাহ বড়ই ক্ষমাশীল ও মেহেরবান, তোমরা যতই গোনাহ কর না কেন তিনি সব মাফ করে দেবেন এবং তাঁর এমন কিছু প্রিয় বান্দা আছে যাদেরকে আঁকড়ে ধরলেই তোমরা কামিয়াব হয়ে যাবে। [এ ব্যাপারে বিস্তারিত দেখুন, ইবনুল কাইয়্যেম, ইগাসাতুল লাহফান ফী মাসায়িদিস শায়তান]</p></div></div></div></div><div class="panel panel-default"><div class="panel-heading" role="tab" id="heading_35_5_2"><h4 class="panel-title"><a role="button" data-toggle="collapse" data-parent="#accordion" href="#collapse_35_5_2" aria-expanded="true" aria-controls="collapse_35_5_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_35_5_2" class="panel-collapse collapse" role="tabpanel" aria-labelledby="heading_35_5_2"><div class="panel-body"><div class="tafseer_content"><b> ৪-৬ নং আয়াতের তাফসীর: </b><br />
<br />
প্রথমত আল্লাহ তা‘আলা তাঁর রাসূলকে সান্ত্বনা প্রদান করছেন যে, মক্কার কাফির-মুশরিকরা শুধু তোমাকেই মিথ্যা প্রতিপন্ন করেনি, তোমার পূর্ববর্তী নাবী-রাসূলগণকেও সে যুগের মিথ্যুকরা মিথ্যা প্রতিপন্ন করেছে। আল্লাহ তা‘আলার বাণী, <br />
<br />
(وَلَقَدْ كُذِّبَتْ رُسُلٌ مِّنْ قَبْلِكَ فَصَبَرُوْا عَلٰي مَا كُذِّبُوْا وَأُوْذُوْا حَتّٰيٓ أَتٰهُمْ نَصْرُنَا) ‏ <br />
<br />
“তোমার পূর্বেও অনেক রাসূলকে অবশ্যই মিথ্যা প্রতিপন্ন করা হয়েছিল; কিন্তু তাদেরকে মিথ্যা প্রতিপন্ন করা ও কষ্ট দেয়া সত্ত্বেও তারা ধৈর্য ধারণ করেছিল যে পর্যন্ত না আমার সাহায্য তাদের নিকট এসেছে। ” (সূরা আন‘আম ৬:৩৪)<br />
<br />
আল্লাহ তা‘আলা আরো বলেন, <br />
<br />
(مَا يُقَالُ لَكَ إِلَّا مَا قَدْ قِيْلَ لِلرُّسُلِ مِنْ قَبْلِكَ ط إِنَّ رَبَّكَ لَذُوْ مَغْفِرَةٍ وَّذُوْ عِقَابٍ أَلِيْمٍ)‏ <br />
<br />
“তোমার সম্বন্ধে তো তাই বলা হয় যা বলা হত তোমার পূর্ববর্তী রাসূলদের সম্পর্র্কে। তোমার প্রতিপালক অবশ্যই ক্ষমাশীল এবং যন্ত্রণাদায়ক শাস্তিদাতা।” (সূরা হা-মীম সাজদাহ ৪১:৪৩)<br />
<br />
সুতরাং এতে মনঃক্ষুন্ন হবার কিছুই নেই। এদের কাজই হলো মিথ্যা প্রতিপন্ন করা। পূর্বের রাসূলগণ যেমন ধৈর্য ধারণ করেছে তেমনি তুমিও ধৈর্য ধারণ কর। জেনে রেখো, সকলকে আল্লাহ তা‘আলার দিকেই প্রত্যাবর্তন করতে হবে। আর তখন তাদের এ মিথ্যা প্রতিপন্ন করার শাস্তি প্রদান করা হবে।<br />
<br />
এরপর আল্লাহ তা‘আলা বলেন: হে লোক সকল! তোমরা জেনে রাখ! আল্লাহ তা‘আলা পুনরুত্থান, হাশর-নাশর, ভাল-মন্দের প্রতিদান ও জান্নাত-জাহান্নাম সম্পর্কে যে ওয়াদা দিয়েছেন তা সত্য। সুতরাং পার্থিব চাকচিক্যময় জীবন ও আরাম-আয়েশ যেন আখিরাত সম্পর্কে ও তার জন্য আমল করতে প্রতারিত না করে। <br />
<br />
(وَلَا يَغُرَّنَّكُمْ بِاللّٰهِ الْغَرُوْرُ) -غرور <br />
<br />
-শব্দটি غرر এর বহুবচন, অর্থ অতি প্রবঞ্চক। এর দ্বারা শয়তানকে বোঝানো হয়েছে। তার কাজই হল মানুষকে প্রতারিত করে কুফরী ও গোনাহর কাজে লিপ্ত করা। শয়তান যেন তোমাদেরকে আল্লাহ তা‘আলা সম্পর্কে ধোঁকা না দেয়। অর্থাৎ শয়তান যেন মন্দ কর্মকে শোভনীয় করে তোমাদেরকে তাতে লিপ্ত না করে। তখন তোমাদের অবস্থা হবে যে, তোমরা গোনাহ করার সাথে সাথে মনে করতে থাকবে যে, তোমরা আল্লাহ তা‘আলার প্রিয় বান্দা আর তোমাদের কোন শাস্তি হবে না। (কুরতুবী)  সুতরাং পার্থিব জীবনের মোহে পরে আখিরাতকে ভুলে গেলে কঠিন শাস্তি ভোগ করতে হবে।<br />
<br />
অতঃপর আল্লাহ তা‘আলা শয়তান সম্পর্কে আরো সর্তক করে বলছেন: শয়তান তোমাদের প্রকাশ্য শত্র“, সুতরাং তাকে শত্র“ হিসেবেই গ্রহণ কর। কক্ষনো তার অনুসরণ করো না, সে তোমাদের আদি পিতা-মাতা আদম ও হাওয়া (عليه السلام)-কে জান্নাত থেকে বের করেছে। এভাবে সে তোমাদেরকেও জাহান্নামের দিকেই আহ্বান করে, সে তোমাদেরকে পথভ্রষ্ট করতে আল্লাহ তা‘আলার কাছে ওয়াদাবদ্ধ। এ সম্পর্কে সূরা আ‘রাফের ১৬-১৭ নং আয়াতে আলোচনা করা হয়েছে।<br />
<br />
আল্লাহ তা‘আলা অন্যত্র বলেন:  <br />
<br />
(أَفَتَتَّخِذُوْنَه۫ وَذُرِّيَّتَه۫ٓ أَوْلِيَا۬ءَ مِنْ دُوْنِيْ وَهُمْ لَكُمْ عَدُوٌّ ط بِئْسَ لِلظَّالِمِيْنَ بَدَلًا)‏ <br />
<br />
“তবে কি তোমরা আমার পরিবর্তে তাকে এবং তার বংশধরকে অভিভাবকরূপে গ্রহণ করছ? তারা তোমাদের শত্র“। যালিমদের এ বিনিময় কতই না নিকৃষ্ট।” (সূরা কাহফ ১৮:৫০) <br />
<br />
আল্লাহ তা‘আলা আরো বলেন:  <br />
<br />
(كُتِبَ عَلَيْهِ أَنَّه۫ مَنْ تَوَلَّاهُ فَأَنَّه۫ يُضِلُّه۫ وَيَهْدِيْهِ إِلٰي عَذَابِ السَّعِيْرِ )‏ <br />
<br />
“তার সম্বন্ধে এ নিয়ম করে দেয়া হয়েছে যে, যে কেউ তার সাথে বন্ধুত্ব করবে সে তাকে পথভ্রষ্ট করবে এবং তাকে পরিচালিত করবে প্রজ্জ্বলিত অগ্নির শাস্তি‎র দিকে।” (সূরা হাজ্জ ২২:৪) <br />
<br />
অতএব সর্বদা শয়তানকে শত্র“ মনে করে তার অনুসরণ করা থেকে বিরত থাকতে হবে। কেননা সে কখনো মানব জাতির কল্যাণ চায় না।<br />
<br />
<b> আয়াত হতে শিক্ষণীয় বিষয়: </b><br />
<br />
১. পার্থিব মোহে পড়ে আখিরাতকে ভুলে যাওয়া যাবে না, আখিরাতের তুলনায় পার্থিব জীবন কিছুই নয়।<br />
২. শয়তানের অনুসরণ করা যাবে না, কেননা সে মানুষের প্রকাশ্য শত্র“ এবং মানুষকে জাহান্নামের দিকে নিয়ে যায়।<br />
</div></div></div></div><div class="panel panel-default"><div class="panel-heading" role="tab" id="heading_35_5_3"><h4 class="panel-title"><a role="button" data-toggle="collapse" data-parent="#accordion" href="#collapse_35_5_3" aria-expanded="true" aria-controls="collapse_35_5_3"><i class="more-less fa fa-plus"></i>আহসানুল বায়ান</a></h4></div><div id="collapse_35_5_3" class="panel-collapse collapse" role="tabpanel" aria-labelledby="heading_35_5_3"><div class="panel-body"><div class="tafseer_content"><p>হে মানুষ! নিশ্চয় আল্লাহর প্রতিশ্রুতি সত্য;[১] সুতরাং পার্থিব জীবন যেন কিছুতেই তোমাদেরকে প্রতারিত না করে[২] এবং কোন প্রবঞ্চক যেন কিছুতেই আল্লাহ সস্পর্কে তোমাদেরকে প্রবঞ্চিত না করে। [৩] <br /> <br />[১] আল্লাহর প্রতিশ্রুতি সত্য যে, কিয়ামত অনুষ্ঠিত হবে এবং সৎ ও অসৎ লোকদেরকে তাদের কৃতকর্মের প্রতিদান ও প্রতিফল দেওয়া হবে।<br /><br />[২] অর্থাৎ, আখেরাতের সেই সকল নিয়ামত থেকে যেন উদাস না করে দেয়, যা আল্লাহ তাআলা তাঁর নেক বান্দা ও রসূলগণের অনুসারীদের জন্য প্রস্তুত রেখেছেন। অতএব এই পৃথিবীর ক্ষণস্থায়ী সুখ-স্বাচ্ছন্দ্যের মোহে পড়ে আখেরাতের চিরস্থায়ী শান্তিকে দৃষ্টিচ্যুত করে ফেলো না।<br /><br />[৩] অর্থাৎ, শয়তানের প্রবঞ্চনা ও ধোঁকা থেকে বেঁচে থাক। কারণ শয়তান বড় ধোঁকাবাজ এবং তার উদ্দেশ্যই হল তোমাদেরকে ধোঁকায় ফেলে জান্নাত থেকে বঞ্চিত করা। এইরূপ একই শ্রেণীর শব্দ সূরা লুকমানের ৩১&#59;৩৩ নং আয়াতে বিবৃত হয়েছে।<br /><br /></p></div></div></div></div><div class="panel panel-default"><div class="panel-heading" role="tab" id="heading_35_5_4"><h4 class="panel-title"><a role="button" data-toggle="collapse" data-parent="#accordion" href="#collapse_35_5_4" aria-expanded="true" aria-controls="collapse_35_5_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_35_5_4" class="panel-collapse collapse" role="tabpanel" aria-labelledby="heading_35_5_4"><div class="panel-body"><div class="tafseer_content"><p>হে মানুষ, নিশ্চয় আল্লাহর ওয়াদা সত্য; অতএব দুনিয়ার জীবন যেন তোমাদেরকে কিছুতেই প্রতারিত না করে; আর বড় প্রতারক (শয়তান) যেন তোমাদেরকে আল্লাহর ব্যাপারে প্রতারণা না করে।</p></div></div></div></div><div class="panel panel-default"><div class="panel-heading" role="tab" id="heading_35_5_5"><h4 class="panel-title"><a role="button" data-toggle="collapse" data-parent="#accordion" href="#collapse_35_5_5" aria-expanded="true" aria-controls="collapse_35_5_5"><i class="more-less fa fa-plus"></i>মুহিউদ্দীন খান</a></h4></div><div id="collapse_35_5_5" class="panel-collapse collapse" role="tabpanel" aria-labelledby="heading_35_5_5"><div class="panel-body"><div class="tafseer_content"><p>হে মানুষ, নিশ্চয় আল্লাহর ওয়াদা সত্য। সুতরাং, পার্থিব জীবন যেন তোমাদেরকে প্রতারণা না করে। এবং সেই প্রবঞ্চক যেন কিছুতেই তোমাদেরকে আল্লাহ সম্পর্কে প্রবঞ্চিত না করে।</p></div></div></div></div><div class="panel panel-default"><div class="panel-heading" role="tab" id="heading_35_5_6"><h4 class="panel-title"><a role="button" data-toggle="collapse" data-parent="#accordion" href="#collapse_35_5_6" aria-expanded="true" aria-controls="collapse_35_5_6"><i class="more-less fa fa-plus"></i>জহুরুল হক</a></h4></div><div id="collapse_35_5_6" class="panel-collapse collapse" role="tabpanel" aria-labelledby="heading_35_5_6"><div class="panel-body"><div class="tafseer_content"><p>ওহে মানবগোষ্ঠী! নিঃসন্দেহ আল্লাহ্‌র ওয়াদা ধ্রুব সত্য, কাজেই এই দুনিয়ার জীবন তোমাদের যেন কিছুতেই প্রবঞ্চনা না করে।</p></div></div></div></div></div>