<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_27_41_0"><h4 class="panel-title"><a role="button" data-toggle="collapse" data-parent="#accordion" href="#collapse_27_41_0" aria-expanded="true" aria-controls="collapse_27_41_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_27_41_0" class="panel-collapse collapse" role="tabpanel" aria-labelledby="heading_27_41_0"><div class="panel-body"><div class="tafseer_content"><b> ৪১-৪৩ নং আয়াতের তাফসীর</b><br />
<br />
বিলকীসের সিংহাসনটি এসে যাওয়ার পর হযরত সুলাইমান (আঃ) নির্দেশ দিলেনঃ “সিংহাসনটিতে কিছুটা পরিবর্তন আনয়ন কর।” সুতরাং তাঁর নির্দেশ অনুযায়ী ওর কিছু হীরা জওহর পরিবর্তন করা হলো, রঙও কিছুটা বদলিয়ে দেয়া হলো এবং নীচ ও উপর হতেও কিছু পরিবর্তন করা হলো, তাছাড়া কিছু কম-বেশীও করা হলো। বিলকীস তার সিংহাসনটি চিনতে পারে কি-না তা পরীক্ষা করাই ছিল তাঁর উদ্দেশ্য। সে পৌঁছে গেলে তাকে জিজ্ঞেস করা হলোঃ “এটাই কি তোমার সিংহাসন?” উত্তরে সে বললোঃ “আমার সিংহাসনটি হুবহু এই রূপই বটে।” এই উত্তর দ্বারা তার দূরদর্শিতা ও বুদ্ধিমত্তার পরিচয় পাওয়া যাচ্ছে। কেননা, সে দেখছে যে, সিংহাসনটি সম্পূর্ণরূপে তার সিংহাসনেরই মত। কিন্তু ওটা সেখানে পৌঁছা অসম্ভব বলেই সে এইরূপ উত্তর দিয়েছিল। হযরত সুলাইমান (আঃ) বললেনঃ “এর পূর্বেই আমাদেরকে প্রকৃত জ্ঞান দান করা হয়েছে এবং আমরা আত্মসমর্পণও করেছি।” বিলকীসকে আল্লাহ ছাড়া অন্যের ইবাদত এবং তার কুফরী আল্লাহর একত্ববাদ হতে ফিরিয়ে রেখেছিল। অথবা এও হতে পারে যে, হযরত সুলাইমান (আঃ) বিলকীসকে গায়রুল্লাহর ইবাদত হতে বিরত রেখেছিলেন। ইতিপূর্বে সে কাফিরদের অন্তর্ভুক্ত ছিল। কিন্তু প্রথম উক্তিটির পৃষ্ঠপোষকতা এ জিনিসটিও করছে যে, রাণী বিলকীস তার ইসলাম গ্রহণের ঘোষণা প্রাসাদে প্রবেশের পরে করেছিল। যেমন এটা সত্বরই আসছে।<br />
<br />
হযরত সুলাইমান (আঃ) জ্বিনদের দ্বারা একটি প্রাসাদ নির্মাণ করিয়েছিলেন যা শুধু শীশা ও কাঁচ দ্বারা নির্মিত ছিল। শীশা ছিল খুবই স্বচ্ছ। তথায় আগমনকারী ওটাকে শীশা বলে চিনতে পারতো না, বরং মনে করতো যে, ওগুলো পানি ছাড়া কিছুই নয়। অথচ আসলে পানির উপরে শীশার ফারাশ ছিল।<br />
<br />
কারো কারো ধারণী এই যে, এই শিল্প-চাতুর্যপূর্ণ কাজের দ্বারা হযরত সুলাইমান (আঃ)-এর উদ্দেশ্য ছিল বিলকীসকে বিয়ে করা। কিন্তু তিনি শুনেছিলেন যে তার পায়ের গোছা খুবই নিকৃষ্ট এবং তার পায়ের গিঠ চতুষ্পদ জন্তুর ক্ষুরের মত। এর সত্যাসত্য যাচাই করার জন্যেই তিনি এইরূপ করেছিলেন। যখন সে এখানে আসতে শুরু করে তখন সামনে পানির হাউয দেখে পায়ের গোছা হতে কাপড় উঠিয়ে নেয়। ফলে হযরত সুলাইমান (আঃ) তার পায়ের গোছা দেখে নেন এবং তিনি এটা নিশ্চিতরূপে জেনে নেন যে, তার পায়ের গোছর যে দোষের কথা তিনি শুনেছিলেন তা সম্পূর্ণ মিথ্যা। তার পায়ের গোছা ও পা সম্পূর্ণরূপে মানুষের পায়ের মতই। হ্যাঁ, তবে সে অবিবাহিতা সম্রাজ্ঞী ছিল বলে তার পায়ের গোছায় বড় বড় চুল বা লোম ছিল। হযরত সুলাইমান (আঃ) তাকে ঐ লোমগুলো ক্ষুর দ্বারা কামিয়ে ফেলবার পরামর্শ দেন। কিন্তু সে বলে যে, এটা সে সহ্য করতে পারবে না। তখন তিনি জ্বিনদেরকে এমন একটা জিনিস তৈরী করতে নির্দেশ দেন যার দ্বারা ঐ লোম আপনা আপনিই উঠে যায়। তখন জ্বিনেরা মলম পেশ করে। এ ওষুধ সর্ব প্রথম হযরত সুলাইমান (আঃ)-এর নির্দেশক্রমেই আবিষ্কৃত হয়। <br />
<br />
বিলকীসকে প্রাসাদে আহ্বান করার কারণ ছিল এই যে, সে যেন তার নিজের রাজ্য হতে, দরবার হতে, শান-শওকত ও সাজ-সরঞ্জাম হতে এবং আরাম-আয়েশ হতে, এমনকি নিজ হতেও শ্রেষ্ঠতর অস্তিত্ব অবলোকন করতে পারে এবং নিজের উচ্চ মান-মর্যাদার কথা ভুলে যেতে পারে। এর ফলে নিজের দর্প ও অহংকারের পরিসমাপ্তি ছিল অবশ্যম্ভাবী।<br />
<br />
অতঃপর যখন বিলকীস ভিতরে আসতে শুরু করলো এবং হাউযের নিকট পৌছলো তখন ওটাকে তরঙ্গায়িত নদী মনে করে পাজামা উঠিয়ে নেয়। তৎক্ষণাৎ তাকে বলা হয়ঃ “তুমি ভুল করছে। এটা তো শীশা মণ্ডিত। সুতরাং তুমি পা না ভিজিয়েই এর উপর দিয়ে চলে আসতে পার।” যখন সে হযরত সুলা (আঃ)-এর নিকট পৌছলো তখনই তিনি তার কানে তাওহীদের বাণী পৌছিয়ে দেন এবং সূর্যপূজার নিন্দাবাণী তাকে শুনিয়ে দেন। প্রাসাদে প্রবেশ করেই এর হাকীকত তার দৃষ্টিগোচর হলো এবং দরবারের শান-শওকত ও জাক-জমক দেখেই সে বুঝতে পারলো যে, এর সাথে তো তার দরবারের তুলনাই হয় না। নীচে পানি আছে এবং উপরে আছে শীশা। মধ্যভাগে আছে হযরত সুলাইমান (আঃ)-এর সিংহাসন। উপর হতে পক্ষীকুল ছায়া করে রয়েছে। দানব ও মানব সবাই হাযির আছে এবং তার নির্দেশ মানবার জন্যে প্রস্তুত রয়েছে। যখন তিনি তাকে তাওহীদের দাওয়াত দিলেন তখন সে যিন্দীকদের (আল্লাহর একত্ববাদে অবিশ্বাসীদের) মতই জবাব দিলো। এতে মহাপ্রতাপান্বিত আল্লাহর সামনে ঔদ্ধত্য প্রকাশ পেলো। তার উত্তর শুনেই হযরত সুলাইমান (আঃ) সিজদায় পড়ে গেলেন এবং তাঁকে সিজদাবনত অবস্থায় দেখে তাঁর সব লোক-লকরও সিজদাবনত হলো। এতে বিলকীস খুবই লজ্জিত হলো। এরপর হযরত সুলাইমান (আঃ) তাকে ধমকের সুরে বললেনঃ “তুমি কি বললে?” সে উত্তরে বললোঃ “আমার ভুল হয়ে গেছে।” তৎক্ষণাৎ সে প্রতিপালকের দিকে ঝুঁকে পড়লো এবং বলে উঠলোঃ “হে আমার প্রতিপালক! আমি তো নিজের প্রতি যুলুম করেছিলাম, আমি সুলাইমান (আঃ)-এর সহিত জগতসমূহের প্রতিপালক আল্লাহর নিকট আত্মসমর্পণ করছি।” এভাবে সে খাটি অন্তরে মুসলমান হয়ে গেল।<br />
<br />
হযরত ইবনে আব্বাস (রাঃ) হতে বর্ণিত, তিনি বলেন যে, হযরত সুলাইমান (আঃ) যখন তার সিংহাসনের উপর উপবেশন করতেন তখন ওর পার্শ্ববর্তী চেয়ারসমূহের উপর মানুষ বসতো, ওর পার্শ্ববর্তী চেয়ারগুলোর উপর জ্বিনেরা বসতো, তারপর শয়তানরা বসতো। অতঃপর বাতাস ঐ সিংহাসন নিয়ে উড়ে চলতো। এর পর পাখীগুলো এসে পালক দ্বারা ছায়া করতো। তারপর তাঁর নির্দেশক্রমে বাতাস সকাল বেলায় তাঁকে এক মাসের পথ অতিক্রম করাতো। অনুরূপভাবে সন্ধ্যা বেলায়ও এক মাসের পথের মাথায় পৌছিয়ে দিতো। এভাবে একদা তিনি চলতেছিলেন। হঠাৎ তিনি পাখীসমূহের খোঁজ-খবর নিলেন, তখন তিনি হুদহুদকে অনুপস্থিত পেলেন। তাই তিনি বললেনঃ “ব্যাপার কি, হুদহুদকে দেখছি না যে! সে অনুপস্থিত না কি? অনুপস্থিতির সে উপযুক্ত কারণ না দর্শালে আমি অবশ্যই তাকে কঠিন শাস্তি দিবো অথবা যবাহ করেই ফেলবো।”<br />
<br />
এরপর অনতিবিলম্বে হুদহুদ এসে পড়লো এবং তার সাবা’ নামক দেশে গমন করা এবং তথা হতে খবর আনার কথা তাঁর নিকট বর্ণনা করলো।<br />
<br />
হযরত সুলাইমান (আঃ) তখন তার সত্যতা পরীক্ষার জন্যে সাবা’ দেশের সম্রাজ্ঞীর নামে একটি চিঠি লিখে তাকে দিলেন এবং পুনরায় তাকে সেখানে। পাঠালেন। ঐ চিঠির মাধ্যমে তিনি সম্রাজ্ঞীকে নির্দেশ দিলেন যে, সে যেন মুসলমান হয়ে তাঁর নিকট চলে আসে। ঐ চিঠি পাওয়া মাত্র সম্রাজ্ঞীর অন্তরে চিঠি ও ওর লেখকের প্রতি সম্মান ও মর্যাদা প্রতিষ্ঠিত হয় এবং সে তার সভাষদবর্গের সাথে পরামর্শ করে। তারা তাদের শক্তির গর্বে গর্বিত হয়ে বলে“আমরা মুকাবিলা করার জন্যে প্রস্তুত রয়েছি, শুধু আপনার হুকুমের অপেক্ষা। করছি।” কিন্তু সম্রাজ্ঞী তার মন্দ পরিণাম ও পরাজয়ের কথা চিন্তা করে মুকাবিলা করা হতে বিরত থাকে। সে হযরত সুলাইমান (আঃ)-এর সাথে বন্ধুত্ব স্থাপনের চেষ্টা এইভাবে করে যে, সে তার কাছে কিছু উপঢৌকন প্রেরণ করে যা তিনি ফিরিয়ে দেন এবং তার রাজ্য আক্রমণের হুমকি দেন। এখন সম্রাজ্ঞী হযরত সুলাইমান (আঃ)-এর সাথে মিলিত হওয়ার উদ্দেশ্যে যাত্রা শুরু করে। যখন তারা তাঁর সাম্রাজ্যের নিকটবর্তী হয়ে যায় এবং হযরত সুলাইমান (আঃ) সম্রাজ্ঞীর সেনাবাহিনীর পদ-ধূলি উড়তে দেখেন তখন তিনি তার অধীনস্থদেরকে তার সিংহাসনটি অতিসত্বর তাঁর কাছে হাযির করার নির্দেশ দেন। একজন জ্বিন বলে- “ঠিক আছে, আপনি আপনার স্থান হতে উঠবার পূর্বেই আমি ওটা এনে দিবো এবং এই ব্যাপারে আমি অবশ্যই ক্ষমতাবান ও বিশ্বস্ত।” হযরত সুলাইমান (আঃ) বলেনঃ “এরও পূর্বে আনা কি সম্ভব নয়?” তাঁর এ প্রশ্ন শুনে ঐ জ্বিন তো নীরব হয়ে গেল, কিন্তু কিতাবের জ্ঞান যার ছিল সে বললোঃ “আপনি চক্ষুর পলক ফেলবার পূর্বেই আমি ওটা আপনার নিকট হাযির করে দিবো।” ইত্যবসরেই যখন হযরত সুলাইমান (আঃ) সিংহাসনটি তার সামনে রক্ষিত অবস্থায় দেখলেন তখন তিনি মহামহিমান্বিত আল্লাহর কৃতজ্ঞতা প্রকাশ করলেন এবং ঐ সিংহাসনের কিছুটা পরিবর্তন আনয়নের পরামর্শ দিলেন। বিলকীসের আগমন মাত্রই হযরত সুলাইমান (আঃ) তাকে জিজ্ঞেস করলেনঃ “তোমার সিংহাসনটি কি এই রূপই?” উত্তরে সে বললোঃ “এটা তো যেন ওটাই।” <br />
<br />
বিলকীস হযরত সুলাইমান (আঃ)-এর কাছে দু’টি জিনিস চাইলো। একটি হলো ঐ পানি যা না যমীন হতে বের হয়েছে, না আসমান হতে বর্ষিত হয়েছে। হযরত সুলাইমান (আঃ)-এর অভ্যাস ছিল এই যে, কিছু জিজ্ঞেস করার প্রয়োজন হলে প্রথমে তিনি মানবদেরকে জিজ্ঞেস করতেন, তারপর দানবদেরকে এবং সবশেষে শয়তানদেরকে জিজ্ঞেস করতেন। এই প্রশ্নের উত্তরে শয়তানরা হযরত সুলাইমান (আঃ)-কে বললোঃ “এটা কোন কঠিন কিছু নয়। আপনি ঘোড়া তাড়িয়ে দিন এবং ওর ঘর্ম দ্বারা পাত্র পূর্ণ করুন।” বিলকীসের এই চাহিদা পূর্ণ হলে সে দ্বিতীয় প্রশ্ন করলোঃ “আচ্ছা, বলুন তো আল্লাহ তা'আলার রঙ কেমন?” এ কথা শোনা মাত্রই হযরত সুলাইমান (আঃ) লাফিয়ে উঠেন এবং তৎক্ষণাৎ সিজদায় পতিত হন এবং আল্লাহ তাআলার নিকট আরয করেনঃ “হে আমার প্রতিপালক! সে আমাকে এমন প্রশ্ন করেছে যে প্রশ্ন আমি আপনাকে করতে পারি।” আল্লাহ তা'আলা বললেনঃ “তুমি নিশ্চিত থাকো, তাদের ব্যাপারে আমিই তোমার জন্যে যথেষ্ট।” অতঃপর তিনি সিজদা হতে মাথা উঠিয়ে বিলকীসকে জিজ্ঞেস করলেনঃ “তুমি কি জিজ্ঞেস করেছিলে?” জবাবে সে বললোঃ “আমি আপনাকে পানি সম্পর্কে প্রশ্ন করেছিলাম এবং আপনি তা পূর্ণ করেছেন। আর কোন প্রশ্ন তো আমি করিনি।” সে স্বয়ং এবং তার সৈন্যরা সবাই দ্বিতীয় প্রশ্নটি ভুলেই যায়। হযরত সুলাইমান (আঃ) সম্রাজ্ঞীর সৈন্যদেরকেও জিজ্ঞেস করেন। তারাও একই উত্তর দেয় যে, বিলকীস পানি ছাড়া অন্য কিছু সম্পর্কে কোন প্রশ্ন করেনি।<br />
<br />
শয়তানরা ধারণা করলো যে, যদি হযরত সুলাইমান (আঃ) বিলকীসকে পছন্দ করে নেন এবং তাকে বিয়ে করে ফেলেন, আর ছেলে-মেয়েরও জন্ম হয়ে যায় তবে তিনি তাদের (শয়তানদের) থেকে চিরতরে বিদায় গ্রহণ করবেন। তাই তারা হাউজ তৈরী করলো ও তা পানি দ্বারা পূর্ণ করে দিলো এবং উপরে কাচের ফারাশ তৈরী করলো। তারা ওটা এমনভাবে তৈরী করলো যে, দর্শকরা ওকে পানিই মনে করে, পানির উপরে যে কিছু আছে তা তারা বুঝতেই পারে না। বিলকীস দরবারে আসলো এবং ওখান দিয়ে আসার ইচ্ছা করলো, কিন্তু ওটাকে পানি মনে করে নিজের পাজামা উঠিয়ে নিলো। হযরত সুলাইমান (আঃ) তার। পায়ের গোছার নোম দেখে তা অপছন্দ করলেন এবং সাথে সাথেই বললেনঃ “পায়ের লোমগুলে দূর করে দেয়ার চেষ্টা কর।” তার লোকেরা বললোঃ “ক্ষুর দ্বারা এগুলো দূর করা সম্ভব।” তখন সুলাইমান (আঃ) বললেনঃ “ক্ষুরের চিহ্নও আমি পছন্দ করি না। সুতরাং অন্য কোন পন্থা বাতলিয়ে দাও।” তখন শয়তানরা এক প্রকার মলম বা মালিশ তৈরী করলো, যা লাগানো মাত্রই লোমগুলো উঠে গেল। লোম উঠানো মলম সর্বপ্রথম হযরত সুলাইমানের নির্দেশক্রমেই তৈরী করা হয়। (এটা ইমাম আবু বকর ইবনে আবি শায়বা (রঃ) বর্ণনা করেছেন) কিন্তু এটা বর্ণনা করার পর তিনি লিখেছেন যে, এটা শুনতে খুব ভাল গল্প বটে, কিন্তু এটা সম্পূর্ণ ভিত্তিহীন গল্প। আতা ইবনে সায়েব (রঃ) ভুলক্রমে হযরত ইবনে আব্বাস (রাঃ)-এর নাম দিয়ে এটা বর্ণনা করেছেন। খুব সম্ভব এটা বানী ইসরাঈলের দফতর হতে নেয়া হয়েছে যা কা'ব (রঃ) ও অহাব (রঃ) মুসলমানদের মধ্যে চালু করে দিয়েছিলেন। আল্লাহ তাদের ক্ষমা করুন। বানী ইসরাঈলরা তো অতিরঞ্জন প্রিয়। তারা অনেক কিছু নিজেরাই বানিয়ে নেয়। আল্লাহর হাজার শুকর যে, আমরা তাদের মুখাপেক্ষী নই। আল্লাহ আমাদেরকে তাঁর নবী (সঃ)-এর মাধ্যমে এমন এক পবিত্র গ্রন্থ দান করেছেন যা সবদিক দিয়েই তাদের অপেক্ষা বহুগুণে উত্তম ও উপকারী। সুতরাং সমস্ত প্রশংসা আল্লাহ তা'আলার জন্যেই।।<br />
<br />
(আরবি) বলা হয় প্রাসাদকে এবং প্রত্যেক উচ্চ ইমারতকে। যেমন অভিশপ্ত ফিরাউন তার উযীর হামানকে বলেছিলঃ (আরবি) অর্থাৎ “হে হামান! তুমি আমার জন্যে একটি উচ্চ প্রাসাদ নির্মাণ কর।” (৪০: ৩৬) ইয়ামনের একটি বিশেষ প্রসিদ্ধ ও সুউচ্চ প্রাসাদের নামও (আরবি) ছিল। এর দ্বারা উদ্দেশ্য হলো ঐ ভিত্তি যা খুবই দৃঢ় ও মযবূত। হযরত সুলাইমান (আঃ)-এর ঐ প্রাসাদটি কাঁচ ও স্বচ্ছ স্ফটিক মণ্ডিত ছিল। বিলকীস যখন হযরত সুলাইমান (আঃ)-এর এই শান-শওকত ও জাক-জমক অবলোকন করলো এবং সাথে সাথে তাঁর উত্তম চরিত্র ও গুণ স্বচক্ষে দেখলো তখন তার দৃঢ় বিশ্বাস হলো যে, তিনি আল্লাহর সত্য রাসূল। তৎক্ষণাৎ সে মুসলমান হয়ে গেল। নিজের পূর্ব জীবনের শিরক ও কুফরী হতে তাওবা করে দ্বীনে সুলাইমানী (আঃ)-এর অনুগত হয়ে গেল। এরপর সে ঐ আল্লাহর ইবাদত করতে শুরু করলো যিনি সৃষ্টিকর্তা, অধিকর্তা, ব্যবস্থাপক এবং পূর্ণ স্বেচ্ছাচারী।</div></div></div></div><div class="panel panel-default"><div class="panel-heading" role="tab" id="heading_27_41_1"><h4 class="panel-title"><a role="button" data-toggle="collapse" data-parent="#accordion" href="#collapse_27_41_1" aria-expanded="true" aria-controls="collapse_27_41_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_27_41_1" class="panel-collapse collapse" role="tabpanel" aria-labelledby="heading_27_41_1"><div class="panel-body"><div class="tafseer_content"><p>সুলাইমান বললেন, ‘তোমরা তার সিংহাসনের আকৃতি তার কাছে অপরিচিত করে বদলে দাও; দেখি সে সঠিক দিশা পায়, না সে তাদের অন্তর্ভুক্ত যাদের দিশা নেই [১]? <br /> <br />[১] এর অর্থ হচ্ছে, হঠাৎ তিনি স্বদেশ থেকে এত দূরে নিজের সিংহাসন দেখে একথা বুঝতে পারেন কি না যে এটা তারই সিংহাসন এবং এটা উঠিয়ে নিয়ে আসা হয়েছে। আবার এ বিস্ময়কর মু‘জিযা দেখে তিনি সত্য-সঠিক পথের সন্ধান পান অথবা নিজের ভ্ৰষ্টতার মধ্যে অবস্থান করতে থাকেন কি না এ অর্থও এর মধ্যে নিহিত রয়েছে। [দেখুন, ইবন কাসীর; ফাতহুল কাদীর] </p></div></div></div></div><div class="panel panel-default"><div class="panel-heading" role="tab" id="heading_27_41_2"><h4 class="panel-title"><a role="button" data-toggle="collapse" data-parent="#accordion" href="#collapse_27_41_2" aria-expanded="true" aria-controls="collapse_27_41_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_27_41_2" class="panel-collapse collapse" role="tabpanel" aria-labelledby="heading_27_41_2"><div class="panel-body"><div class="tafseer_content"><b> ১৫-৪৪ নং আয়াতের তাফসীর: </b><br />
<br />
আল্লাহ তা‘আলা দাঊদ ও তাঁর সন্তান সুলাইমান (عليه السلام)-কে নবুওয়াত ও অন্যান্য নেয়ামত দান করে সাধারণ মু’মিনের থেকে যে শ্রেষ্ঠত্ব দান করেছেন তার বর্ণনা এখানে তুলে ধরা হয়েছে। <br />
<br />
 عِلْمًا দ্বারা উদ্দেশ্য হল নবুওয়াত। অর্থাৎ সুলাইমান (عليه السلام) ও তাঁর পিতা দাঊদ (عليه السلام)-কে নবুওয়াত দান করেছেন। <br />
<br />
(وَوَرِثَ سُلَيْمٰنُ دَاو۫دَ) <br />
<br />
‘সুলাইমান হয়েছিল দাঊদের উত্তরাধিকারী’ এখানে উত্তরাধিকার বলতে জ্ঞান ও নবুওয়াতের উত্তরাধিকার বুঝানো হয়েছে। পার্থিব সম্পদের উত্তরাধিকার নয়। কেননা রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন: <br />
<br />
إِنَّا مَعْشَرَ الْأَنْبِيَاءِ لَا نُورَثُ <br />
<br />
আমরা নাবীরা কাউকে উত্তরাধিকার বানাই না, যে সম্পদ রেখে যাই তা সাদকাস্বরূপ। (মুসনাদ আহমাদ হা: ৯৯৭২, সহীহ)<br />
<br />
অন্যত্র রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেন: <br />
<br />
وَإِنَّ الْعُلَمَاءَ وَرَثَةُ الْأَنْبِيَاءِ، وَإِنَّ الْأَنْبِيَاءَ لَمْ يُوَرِّثُوا دِينَارًا، وَلَا دِرْهَمًا وَرَّثُوا الْعِلْمَ، فَمَنْ أَخَذَهُ أَخَذَ بِحَظٍّ وَافِرٍ <br />
<br />
আলেমগণ নাবীদের উত্তরাধিকারী, তারা কোন অর্থকড়ির উত্তরাধিকার করে যায়নি। বরং তারা ইলমের উত্তরাধিকার করে গেছেন, সুতরাং যে ব্যক্তি তা গ্রহণ করবে সে যেন পূর্ণ অংশই গ্রহণ করল। (আবূ দাঊদ হা: ৩৬৪১, সহীহ) <br />
<br />
আল্লাহ তা‘আলা সুলাইমান (عليه السلام)-কে অনেক বৈশিষ্ট্য দান করেছিলেন, তন্মধ্যে এখানে দুটি উল্লেখ করা হয়েছে। অন্যগুলো সূরা স্ব-দ-এর ৩০-৪০ নং ও সাবার ১২-১৪ নং আয়াতের তাফসীরে উল্লেখ করা হয়েছে।<br />
<br />
(১) পক্ষীকুলকে সুলাইমান (عليه السلام)-এর অনুগত করে দেয়া হয়েছিল এবং তিনি তাদের ভাষা বুঝতেন। যেমন ১৬ নং আয়াতে বলা হয়েছে। পক্ষীকুল তাঁর হুকুমে বিভিন্ন কাজ করত। সবচেয়ে বড় কথা এই যে, রাষ্ট্রীয় গুরুত্বপূর্ণ পত্র তিনি হুদহুদ পাখির মাধ্যমে পার্শ্ববর্তী ‘সাবা’ রাজ্যের রাণী বিলকীসের কাছে প্রেরণ করছিলেন।<br />
<br />
(২) পিপীলিকার ভাষাও তিনি বুঝতেন। যেমন ১৮-১৯ নং আয়াতে বলা হয়েছে, সুলাইমান (عليه السلام)-এর সেন্যবাহিনীর পদপিষ্ট হতে বাঁচার জন্য পিপীলিকা বাহিনীর প্রতি তাদের নেতার নির্দেশ শুনে তিনি হাসলেন। এসব ছিল সুলাইমান (عليه السلام)-এর প্রতি আল্লাহ তা‘আলার অনুগ্রহ। এত ক্ষমতা ও জীব-জন্তুর ভাষা বুঝতে পারা ইত্যাদি নেয়ামত পেয়েও তিনি কোনরূপ গর্ব-অহংকার করেননি। বরং তিনি আল্লাহ তা‘আলার কাছে এসব নেয়ামতের কৃতজ্ঞতার তাওফীক চেয়ে দু‘আ করলেন যাতে তিনি সৎ আমল করতে পারেন এবং আল্লাহ তা‘আলা তাঁকে সৎ বান্দাদের অন্তর্ভুক্ত করেন।  <br />
<br />
<b> সুলাইমান (عليه السلام)-এর জীবনে উল্লেখযোগ্য ঘটনাবলী: </b><br />
<br />
(১) ন্যায় বিচারের ঘটনা: মেষপাল ও  ক্ষেতের মালিকের মাঝে বিবাদের মীমাংসায় পিতার চেয়ে ন্যায়ভাবে বিচার করা ও দু’ মহিলার সন্তানের ব্যাপারে ন্যায় বিচার করার ঘটনা সূরা আম্বিয়ার ৭৮-৮২ নং আয়াতের তাফসীরে উল্লেখ করা হয়েছে।<br />
<br />
(২) পিপীলিকার ঘটনা: একদা সুলাইমান (عليه السلام) তাঁর বিশাল সেনাবাহিনীসহ একটি এলাকা অতিক্রম করছিলেন। ঐ সময় তাঁর সাথে জিন, মানুষ ও পক্ষীকুল ছিল। যে এলাকা দিয়ে তাঁরা যাচ্ছিলেন সে এলাকায় বালির টিবি সদৃশ পিপীলিকাদের বহু বসতঘর ছিল। সুলাইমান (عليه السلام)-এর বাহিনীকে আসতে দেখে পিপীলিকার সর্দার শীঘ্র বাসস্থানে প্রবেশের নির্দেশ দিল যাতে বাহিনীর পদপিষ্ট হতে না হয়। <br />
<br />
(৩) হুদহুদ পাখির ঘটনা: আল্লাহ তা‘আলার হুকুমে পক্ষীকুল সুলাইমান  এর আনুগত্য লাভ করে। একদিন পক্ষীকুলকে ডেকে একত্রিত করেন ও তাদের খোঁজ-খবর নেন। তখন দেখতে পেলেন যে, হুদহুদ পাখিটি নেই। তিনি যখন হুদহুদ পাখিকে দেখতে পেলেন না তখন সবাইকে সম্বোধন করে নিজের দিকে ইঙ্গিত করে জিজ্ঞেস করলেন, আমার কী হল যে, আমি হুদহুদ পাখিকে দেখতে পাচ্ছি না? (অর্থাৎ দোষ-ত্র“টি অন্যের দিকে সম্পৃক্ত না করে নিজের দিকে সম্পৃক্ত করা জ্ঞানী লোকের পরিচয়) তখন সুলাইমান রাগান্বিত হয়ে অনতিবিলম্বে তাকে ধরে আনার নির্দেশ দিলেন এবং উপযুক্ত কারণ দর্শানোর নোটিশ জারি করে দিলেন। অন্যথায় তাকে কঠোর শাস্তি দেয়া হবে নতুবা জবাই করা হবে বলে হুশিয়ার করলেন। তার কিছুক্ষণ পরই হুদহুদ পাখি এসে হাজির হল এবং সুলাইমানকে লক্ষ্য করে বলল, আমি এমন বিষয়ে সংবাদ নিয়ে এসেছি যে বিষয়ে আপনি অবগত নন। এ কথা বলেই সে তার আনীত নতুন সংবাদের রিপোর্ট পেশ করল। হুদহুদ পাখি দ্বারা এ কথা বলানোর মাধ্যমে আল্লাহ তা‘আলা আমাদেরকে এ সংবাদ দিচ্ছেন যে, নাবীগণ গায়েবের খবর জানেন না। তাঁরা কেবল ততটুকুই জানেন যতটুকু আল্লাহ তা‘আলা তাদেরকে ওয়াহী মারফত জানান।<br />
<br />
উল্লেখ্য যে, হুদহুদ এক জাতীয় ছোট্ট পাখির নাম। যা পক্ষীকুলের মধ্যে অতীব ক্ষুদ্র ও দুর্বল এবং যার সংখ্যাও দুনিয়াতে কম। দুনিয়াতে এত পাখি থাকতে হুদহুদ পাখির খোঁজ নেয়ার কারণ সম্পর্কে নও মুসলিম ইয়াহূদী পণ্ডিত আব্দুল্লাহ বিন সালাম (رحمه الله) -কে জিজ্ঞেস করা হলে তিনি বলেন: সুলাইমান (عليه السلام) তাঁর বাহিনী নিয়ে সে সময় এমন এক অঞ্চলে ছিলেন যেখানে পানি ছিল না। আল্লাহ তা‘আলা হুদহুদ পাখিকে এ বৈশিষ্ট্য দান করেছেন যে, সে ভূগর্ভের বস্তুসমূহকে এবং ভূগর্ভে প্রবাহিত পানি ওপর থেকে দেখতে পায় (কুরতুবী)। <br />
<br />
<b> (৪) রাণী বিলকীসের ঘটনার সার সংক্ষেপ: </b><br />
<br />
সুলাইমান (عليه السلام)-এর শাম ও ইরাক সাম্রাজ্যের পার্শ্ববর্তী ইয়ামান তথা ‘সাবা’ রাজ্যের রাণী ছিলেন বিলকীস বিনতুস সারাহ বিন হাদাহিদ বিন শারাহীল। তিনি ছিলেন সাম বিন নূহ (عليه السلام)-এর ১৮তম অধস্তন বংশধর। তাঁর ঊর্ধ্বতন ৯ম পিতামহের নাম ছিল ‘সাবা’ (কুরতুবী)। সম্ভবতঃ তাঁর নামেই ‘সাবা’ সাম্রাজ্যের নামকরণ করা হয়। আল্লাহ তা‘আলা তাদেরকে অনেক জীবনোপকরণ দিয়েছিলেন এবং নাবীগণের মাধ্যমে এসব নেয়ামতের শুকরিয়া আদায় করার নির্দেশ দিয়েছিলেন। কিন্তু শয়তানের চক্রে ভোগ-বিলাসে মত্ত হয়ে আল্লাহ তা‘আলার অবাধ্য হয় এবং ‘সূর্য পূজারী’ হয়ে যায়। ফলে আল্লাহ তা‘আলা তাদের ওপর প্লাবণের আযাব প্রেরণ করেন এবং ধ্বংস করে দেন। সূরা সাবার ১৫-১৭ নং আয়াতে এ সম্প্রদায় সম্পর্কে আলোকপাত করা হয়েছে।<br />
<br />
হুদহুদ পাখি নতুন সংবাদ দিল যে, আমি এক মহিলাকে দেখলাম যে, সে সাবাবাসীর ওপর রাজত্ব করছে। তাকে সব কিছুই দেয়া হয়েছে এবং তার এক বিরাট সিংহাসন রয়েছে। আমি তার সম্প্রদায়কে দেখলাম, তারা আল্লাহ তা‘আলার পরিবর্তে সূর্যকে সিজদাহ করছে। শয়তান তাদেরকে আল্লাহ তা‘আলার পথ থেকে বাধা প্রদান করেছে যার ফলে তারা পথভ্রষ্ট। <br />
<br />
তখন সুলালমান (عليه السلام) বললেন: আমি বিষয়টি পর্যবেক্ষণ করব, দেখব তুমি সত্য বলছো না মিথ্যা বলছো। এ রাজ্য সম্পর্কে সুলাইমান (عليه السلام)-এর অজানাটা বিস্মকর কিছু নয়। ইউসুফ (عليه السلام)-কে বাড়ির অনতিদূরে কূপে নিক্ষেপ করা হল অথচ ইয়া‘কূব (عليه السلام) জানলেন না। আয়িশাহ (رضي الله عنها) এর গলার হার হারিয়ে গেল অথচ নাবী (সাল্লাল্লাহু ‘আলাইহি ওয়া সাল্লাম) জানতে পারলেন না। যা হোক সুলাইমান (عليه السلام) হুদহুদ পাখিকে একটি চিঠি দিয়ে পাঠালেন এবং বললেন, তুমি চিঠি দিয়ে একটু দূরে সরে পড়বে এবং তারা কী মতামত প্রকাশ করে তা শুনে আসবে।<br />
<br />
বিলকীস যখন চিঠি পেল তখন তার পরিষদবর্গকে লক্ষ্য করে বলল, হে পরিষদবর্গ! আমাকে একটি মহিমান্বিত পত্র দেয়া হয়েছে। এটি হল সুলাইমান (عليه السلام)-এর পক্ষ থেকে। আর তাতে রয়েছেন পরম করুণাময় দয়ালু আল্লাহ তা‘আলার নামে আরম্ভ করছি। অতঃপর এতে বলা হয়েছে, তোমরা অহমিকা বশে আমাকে অমান্য কর না; বরং আত্মসমর্পণ করে আমার নিকট উপস্থিত হও। তখন বিলকীস তার পারিষদবর্গকে এ বিষয়ে অভিমত জানাতে বললেন। তখন পারিষদবর্গ তাদের শক্তি, সাহস, ক্ষমতা ও প্রস্তুতির কথা ব্যক্ত করে বলল; তবে এ বিষয়ে সিদ্ধান্ত গ্রহণের ব্যাপারটি আপনার হাতেই। তখন বিলকীস বলল: যখন রাজা-বাদশাহ কোন দেশে আক্রমণ করে তখন ঐ দেশকে বিপর্যস্ত করে দেয় এবং সেখানকার মর্যাদাবান লোকদেরকে অপদস্ত করে আর এরাও এরূপই করবে। তখন বিলকীস সুলাইমান (عليه السلام)-এর নিকট দূতের মাধ্যমে উপঢৌকন পাঠাল যাতে তাদের মন-মানসিকতা জানতে পারে। যখন বিলকিসের দূতেরা উপঢৌকন নিয়ে সুলাইমান (عليه السلام)-এর নিকট আসল তখন সুলাইমান (عليه السلام) তা ফিরিয়ে দিলেন এবং বললেন, তাদের বিরুদ্ধে যুদ্ধ করা হবে এমন বাহিনীর মাধ্যমে যাদের মোকাবেলা করার মত ক্ষমতা ওদের নেই। বরং সেখান থেকে তাদেরকে লাঞ্ছিত করে বের করবে। আর তখন তারা হবে অবনমিত।<br />
<br />
অতঃপর সুলাইমান (عليه السلام) তার সৈন্যদের মধ্যে ঘোষণা করলেন, বিলকীস ও তার সৈন্য দল আত্মসমর্পণ করে আমার নিকট আসার পূর্বে কে তার সিংহাসন আমাকে এনে দিতে পারবে? তখন এক শক্তিশালী জিন বলল, আপনি আপনার বৈঠক হতে ওঠার পূর্বে আমি তা আপনাকে এনে দেব। অন্য একজন যার নিকট কিতাবের জ্ঞান ছিল সে বলল, আপনি চোখের পলক ফেলার পূর্বেই আমি তা আপনাকে এনে দেব। এরপর যখন সে তা নিয়ে আসল তখন সুলাইমান (عليه السلام) তাকে বললেন: তার সিংহাসনের আকৃতি বদলে দাও: দেখি সে তা চিনতে পারে, নাকি চিনতে ব্যর্থ হয়। অতঃপর যখন বিলকীস আসল তখন তাকে বলা হল, তোমার সিংহাসন কি এরূপই? তখন সে বলল, এটা যেন সেটাই। তাকে বলা হল, এ প্রাসাদে প্রবেশ কর। যখন সে ওর প্রতি দৃষ্টিপাত করল, তখন তার মনে হল এ এক স্বচ্ছ জলাশয় এবং সে তার কাপড় টেনে হাটু পর্যন্ত তুলে ধরল। <br />
<br />
তখন সুলাইমান (عليه السلام) তাকে বললেন: এ-তো স্বচ্ছ কাঁচ দ্বারা নির্মিত প্রাসাদ। তখন বিলকীস তার অপরাধের কথা বুঝতে পেরে নিজের জন্য ক্ষমা প্রার্থনা করল এবং বলল, আমি সুলাইমানের সাথে বিশ্বজগতের প্রতিপালকের নিকট আত্মসমর্পণ করলাম।<br />
<br />
(الَّذِیْ عِنْدَھ۫ عِلْمٌ مِّنَ الْکِتٰبِ)  <br />
<br />
‘কিতাবের জ্ঞান যার ছিল’ দ্বারা কাকে বুঝানো হয়েছে, এ নিয়ে তাফসীরবিদগণ মতভেদ করেছেন। তার মধ্যে প্রবল মত হল, তিনি ছিলেন স্বয়ং সুলাইমান (عليه السلام)। কেননা আল্লাহ তা‘আলার কিতাবের ব্যাপারে সর্বাধিক জ্ঞান তাঁরই ছিল। তিনি এর দ্বারা  উপস্থিত জিন ও মানুষ পরিষদবর্গকে বুঝিয়ে দিলেন যে, তোমাদের সাহায্য ছাড়াও আল্লাহ তা‘আলা অন্যের মাধ্যমে অর্থাৎ ফেরেশতাদের মাধ্যমে আমাকে সাহায্য করে থাকেন। মূলত গোটা ব্যাপারটাই ছিল মু‘জিযাহ এবং রাণী বিলকীসকে আল্লাহ তা‘আলার সর্বোচ্চ ক্ষমতা প্রদর্শন করাই ছিল তাঁর উদ্দেশ্য। এতে তিনি সফল হয়েছিলেন এবং সুদূর ইয়ামান থেকে বায়তুল মুক্বাদ্দাসে বিলকীস তার সিংহাসনের আগাম উপস্থিতি ও প্রাসাদের অনন্য কারুকার্য দেখে লজ্জিত হয়ে পড়ে। অতঃপর আল্লাহ তা‘আলার নিকট আত্মসমর্পণ করে মুসলিম হয়ে যায়। এটাই ছিল সুলাইমান (عليه السلام)-এর প্রধান লক্ষ্য।<br />
<br />
বিঃ দ্রঃ সুলাইমান (عليه السلام), বিলকীস ও হুদহুদ পাখি সম্পর্কে অনেক মিথ্যা বানোয়াট কথা বলা হয়ে থাকে। যেমন বলা হয়: সুলাইমান (عليه السلام) বিলকীসকে বিবাহ করতে চেয়েছিলেন, কিন্তু তার পায়ে পশম ছিল তাই এমন প্রাসাদ তৈরি করা হল যাতে দেখতে মনে হয় তাতে পানি রয়েছে। ফলে প্রবেশকালে সে কাপড় তুলতে থাকবে আর তা দেখা হয়ে যাবে পায়ে পশম আছে কি না? <br />
<br />
আরো বলা হয়: একদা বিলকীসের পিতা শিকার করতে বের হন, পথিমধ্যে দেখতে পান সাদা কালো দুটি সাপ লড়াই করছে। তিনি কালো সাপটি হত্যা করলেন আর সাদা সাপ ধরে নিয়ে আসলেন। বাড়িতে এনে দেখলেন সাপটি একজন সুন্দর যুবক হয়ে বসে আছে, এ অবস্থা দেখে তিনি ভয় পেলেন। যুবক বলল: ভয় করবেন না, আমি সে সাদা সাপ। এসব ঘটনা মিথ্যা, এসবের কোন নির্ভরযোগ্য প্রমাণ নেই। সুতরাং এসব ঘটনা থেকে বেঁচে থাকা আবশ্যক। <br />
<br />
<b> ইনশা আল্লাহ তা‘আলা না বলার ফল: </b> <br />
<br />
সহীহ বুখারী ও মুসলিমে এ বিষয়ে বর্ণিত ঘটনার সারমর্ম এই যে, একবার সুলাইমান (عليه السلام) এ মনোভাব ব্যক্ত করলেন যে, রাত্রিতে আমি (আমার ৯০ বা ১০০) সকল স্ত্রীর সাথে মিলিত হব। যাতে প্রত্যেকের গর্ভ থেকে একটি করে পুত্র সন্তান জন্মগ্রহণ করে ও পরে তারা আল্লাহ তা‘আলার পথে ঘোড় সওয়ার হয়ে জিহাদ করবে। কিন্তু এ সময় তিনি ইনশা আল্লাহ তা‘আলা (যদি আল্লাহ তা‘আলা চান) বলতে ভুলে যান। নাবীর এ ত্র“টি আল্লাহ তা‘আলা পছন্দ করলেন না। ফলে মাত্র একজন স্ত্রীর গর্ভ থেকে  একটি অপূর্ণাঙ্গ ও মৃত শিশু ভূমিষ্ট হয়। (সহীহ বুখারী হা: ২৮১৯) এর দ্বারা বুঝানো হয়েছে, সুলাইমান বিশ্বের সর্বাধিক ক্ষমতাসম্পন্ন বাদশাহ হলেও এবং জিন, বায়ু, পক্ষীকুল ও সকল জীবজন্তু তাঁর হুকুমবরদার হলেও আল্লাহ তা‘আলার ইচ্ছা ব্যতীত তার কিছুই করার ক্ষমতা ছিল না। তাই নাবী (সাল্লাল্লাহু ‘আলাইহি ওয়া সাল্লাম)-কে আল্লাহ তা‘আলা নির্দেশ দিয়ে বলেন:  <br />
<br />
(وَلَا تَقُوْلَنَّ لِشَیْءٍ اِنِّیْ فَاعِلٌ ذٰلِکَ غَدًاﭦ اِلَّآ اَنْ یَّشَا۬ئَ اللہُ) <br />
<br />
“কখনই তুমি কোন বিষয়ে বল না, “আমি সেটা আগামীকাল করব, ‘আল্লাহ তা‘আলা ইচ্ছা করলে’ এ কথা বলা ছাড়া’’ (সূরা কাহফ ১৮:২৩)<br />
<br />
সিংহাসনের ওপরে একটি নি®প্রাণ দেহ প্রাপ্তির ঘটনা সূরা স্ব-দ-এর ৩০-৪০ নং ও বায়তুল মুক্বাদ্দাস নির্মাণের ঘটনা সূরা সাবার ১২-১৪ নং আয়াতের তাফসীরে উল্লেখ রয়েছে। <br />
<br />
<b> আয়াত হতে শিক্ষণীয় বিষয়: </b><br />
<br />
১. সুলাইমান (عليه السلام)-কে সকল কিছুর ভাষা শিক্ষা দেয়া হয়েছিল।<br />
২. ইসলামে নারী নেতৃত্ব হারাম। যেমনটি পূর্ববর্তী ধর্মেও ছিল ।<br />
৩. আল্লাহ তা‘আলার সৎ বান্দারা যত জ্ঞানী বা নেয়ামতের অধিকারী হোক না কেন তাতে তারা অহংকারী হয় না, বরং নেয়ামত পেয়ে শুকরিয়া আদায় করে, যেমন সুলাইমান (عليه السلام)। <br />
৪. কোন ভাল জিনিস প্রাপ্ত হলে তাতে আল্লাহ তা‘আলার শুকরিয়া আদায় করা উচিত।<br />
৫. কোন ভাল কাজ করতে হলে আল্লাহ তা‘আলার নামে শুরু করতে হবে। <br />
৬. নাবীদের অর্থ-সম্পদের উত্তরাধিকার হয় না, উত্তরাধিকার হয় ইলম ও নবুওয়াতের।<br />
৭. সৎ কর্ম কবূল হওয়া সত্ত্বেও আল্লাহ তা‘আলার অনুগ্রহ ব্যতীত জান্নাতে প্রবেশাধিকার পাওয়া যাবে না। <br />
৮. শাসকের জন্য জনসাধারণের খোঁজ-খবর নেয়া উচিত। <br />
৯. যেকাজে অলসতা করে, তাকে সুষম শাস্তি দেয়া জায়েয। <br />
১০. গুরুত্বপূর্ণ ব্যাপারাদিতে পরামর্শ করা বুদ্ধিমানের কাজ। <br />
</div></div></div></div><div class="panel panel-default"><div class="panel-heading" role="tab" id="heading_27_41_3"><h4 class="panel-title"><a role="button" data-toggle="collapse" data-parent="#accordion" href="#collapse_27_41_3" aria-expanded="true" aria-controls="collapse_27_41_3"><i class="more-less fa fa-plus"></i>আহসানুল বায়ান</a></h4></div><div id="collapse_27_41_3" class="panel-collapse collapse" role="tabpanel" aria-labelledby="heading_27_41_3"><div class="panel-body"><div class="tafseer_content"><p>(সুলাইমান) বলল, ‘তার সিংহাসনের আকৃতি বদলে দাও;[১] দেখি সে সঠিক চিনতে পারে, নাকি সে বিভ্রান্ত হয়?’ [২] <br /> <br />[১] অর্থাৎ, তার রং, রূপ বা আকারে পরিবর্তন করে দাও। <br /> <br />[২] অর্থাৎ, দেখি সে জানতে পারে যে, সিংহাসনটি তার, নাকি জানতে পারে না। দ্বিতীয় অর্থ, সে হিদায়াত পায় কি, পায় না। অর্থাৎ এত বড় মু'জিযা দেখার পরও সে সঠিক (ঈমানের) পথ পায়, না পায় না।</p></div></div></div></div><div class="panel panel-default"><div class="panel-heading" role="tab" id="heading_27_41_4"><h4 class="panel-title"><a role="button" data-toggle="collapse" data-parent="#accordion" href="#collapse_27_41_4" aria-expanded="true" aria-controls="collapse_27_41_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_27_41_4" class="panel-collapse collapse" role="tabpanel" aria-labelledby="heading_27_41_4"><div class="panel-body"><div class="tafseer_content"><p>সুলাইমান বলল, ‘তোমরা তার জন্য তার সিংহাসনের আকার-আকৃতি পরিবর্তন করে দাও। দেখব সে সঠিক দিশা পায় নাকি তাদের অন্তর্ভুক্ত হয়ে পড়ে, যারা সঠিক দিশা পায় না’।</p></div></div></div></div><div class="panel panel-default"><div class="panel-heading" role="tab" id="heading_27_41_5"><h4 class="panel-title"><a role="button" data-toggle="collapse" data-parent="#accordion" href="#collapse_27_41_5" aria-expanded="true" aria-controls="collapse_27_41_5"><i class="more-less fa fa-plus"></i>মুহিউদ্দীন খান</a></h4></div><div id="collapse_27_41_5" class="panel-collapse collapse" role="tabpanel" aria-labelledby="heading_27_41_5"><div class="panel-body"><div class="tafseer_content"><p>সুলায়মান বললেন, বিলকীসের সামনে তার সিংহাসনের আকার-আকৃতি বদলিয়ে দাও, দেখব সে সঠিক বুঝতে পারে, না সে তাদের অন্তর্ভুক্ত, যাদের দিশা নেই ?</p></div></div></div></div><div class="panel panel-default"><div class="panel-heading" role="tab" id="heading_27_41_6"><h4 class="panel-title"><a role="button" data-toggle="collapse" data-parent="#accordion" href="#collapse_27_41_6" aria-expanded="true" aria-controls="collapse_27_41_6"><i class="more-less fa fa-plus"></i>জহুরুল হক</a></h4></div><div id="collapse_27_41_6" class="panel-collapse collapse" role="tabpanel" aria-labelledby="heading_27_41_6"><div class="panel-body"><div class="tafseer_content"><p>তিনি বললেন -- ''তার সিংহাসনখানা তারজন্য বদলে দাও, আমরা দেখতে চাই সে সৎপথ অবলন্বন করে, না সে তাদের দলের হয় যারা সৎপথে চলে না।’’</p></div></div></div></div></div>