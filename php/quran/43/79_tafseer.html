<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_43_79_0"><h4 class="panel-title"><a role="button" data-toggle="collapse" data-parent="#accordion" href="#collapse_43_79_0" aria-expanded="true" aria-controls="collapse_43_79_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_43_79_0" class="panel-collapse collapse" role="tabpanel" aria-labelledby="heading_43_79_0"><div class="panel-body"><div class="tafseer_content"><b> ৭৪-৮০ নং আয়াতের তাফসীর: </b> <br />
<br />
উপরে সৎ লোকদের বর্ণনা দেয়া হয়েছিল এ জন্যে এখানে মন্দ ও অসৎ লোকদের অবস্থার বর্ণনা দেয়া হচ্ছে যে, পাপীরা স্থায়ীভাবে জাহান্নামের আযাব। ভোগ করতে থাকবে। এক ঘন্টার জন্যেও তাদের ঐ শাস্তি হালকা করা হবে না। জাহান্নামে সে হতাশাগ্রস্ত অবস্থায় পড়ে থাকবে। সর্বপ্রকারের কল্যাণ হতে সে। নিরাশ হয়ে যাবে।<br />
<br />
মহামহিমান্বিত আল্লাহ বলেনঃ আমি তাদের প্রতি যুলুম করিনি, বরং তারা নিজেরাই ছিল যালিম। দুষ্কর্যের মাধ্যমে তারা নিজেরাই নিজেদের উপর যুলুম করেছে। আমি রাসূল পাঠিয়েছিলাম, কিতাব নাযিল করেছিলাম এবং যুক্তি-প্রমাণ কায়েম করেছিলাম। কিন্তু তারা তাদের হঠকারিতা, অবাধ্যতা এবং সীমালংঘন হতে বিরত হয়নি। ফলে আমি তাদেরকে এর প্রতিফল প্রদান করেছি। এটা আমার তাদের প্রতি যুলুম নয়, আমি তো আমার বান্দাদের প্রতি মোটেই যুলুম করি না। <br />
<br />
জাহান্নামীরা জাহান্নামের রক্ষক মালিককে চীৎকার করে ডাক দিয়ে বলবেঃ ‘তোমার প্রতিপালক যেন আমাদেরকে নিঃশেষ করে দেন। সহীহ বুখারী শরীফের মধ্যে হযরত ইয়ালা (রাঃ) হতে বর্ণিত আছে যে, তিনি রাসূলুল্লাহ (সঃ)-কে মিম্বরের উপর এ আয়াতটি পড়তে শুনেন, অতঃপর তিনি বলেন যে, জাহান্নামীরা মৃত্যু কামনা করবে যাতে শাস্তি হতে পরিত্রাণ লাভ করতে পারে। কিন্তু আল্লাহ তা'আলার পক্ষ হতে এটা ফায়সালা হয়ে গেছে যে, না তাদের মৃত্যু হবে এবং না তাদের শাস্তি হালকা করা হবে। যেমন আল্লাহ তা'আলা বলেনঃ (আরবী) অর্থাৎ তাদের উপর এ সিদ্ধান্ত নেই যে, তারা মৃত্যু বরণ করবে, আর তাদের হতে শাস্তি হালকা করা হবে না।” (৩৫:৩৬) আল্লাহ তা'আলা আরো বলেনঃ (আরবী) অর্থাৎ “ওটা (উপদেশ) উপেক্ষা করবে যে নিতান্ত হতভাগা, যে মহা অগ্নিতে প্রবেশ করবে, অতঃপর সেখানে সে মরবেও না, বাঁচবেও না।” (৮৭:১১-১৩)।<br />
<br />
যখন জাহান্নামীরা জাহান্নামের রক্ষক মালিকের কাছে আবেদন করবে যে, আল্লাহ তাআলা যেন তাদের মৃত্যু ঘটিয়ে দেন, তখন মালিক উত্তরে বলবেঃ ‘তোমরা এখানে এভাবেই থাকবে, তোমাদের আর মৃত্যু হবে না। হযরত ইবনে আব্বাস (রাঃ) বলেন যে, হলো এক হাজার বছর। অর্থাৎ তোমরা মরবেও না, মুক্তিও পাবে না এবং এখান হতে পালাতেও পারবে না। <br />
<br />
এরপর মহান আল্লাহ তাদের দুস্কার্যের বর্ণনা দিচ্ছেন যে, যখন তিনি তাদের সামনে সত্যকে পেশ করেন অর্থাৎ তাদের সামনে তা স্পষ্টভাবে বর্ণনা করে দেন। তখন তারা তা মেনে নেয়া তো দূরের কথা, ওর প্রতি ঘৃণা প্রকাশ করতঃ মুখ ফিরিয়ে নেয়। ওটা তাদের মনেই চায় না। তাই তারা হকপন্থীদেরকে ঘৃণার চোখে দেখে। তারা অসত্য ও অন্যায়ের দিকেই ঝুঁকে থাকে এবং অসৎপন্থীদের সাথেই তাদের খুব মিল মহব্বত। সুতরাং তাদেরকে বলা হবেঃ “তোমরা আজ নিজেদেরকেই ভৎসনা কর এবং নিজেদের উপরই দুঃখ আফসোস কর। কিন্তু সেদিন তাদের আফসোসেও কোন উপকার হবে না।<br />
<br />
এরপর ইরশাদ হচ্ছেঃ “তারা জঘন্য চক্রান্তের ইচ্ছা করেছিল, তখন আমিও কৌশল করেছিলাম।' মুজাহিদ (রঃ) এটার এই তাফসীর করেছেন এবং এর স্বপক্ষে আল্লাহ্ পাকের নিম্নের উক্তিটি রয়েছেঃ (আরবী) অর্থাৎ “তারা চক্রান্ত করেছিল এবং আমিও এমন কৌশল করেছিলাম যে, তারা বুঝতেই পারে না।” (২৭:৫০) মুশরিকরা সত্যকে এড়িয়ে চলার জন্যে নানা প্রকারের কৌশল অবলম্বন করতো। আল্লাহ তাআলাও তখন তাদেরকে ধোকার মধ্যেই রেখে দেন এবং তাদের দুষ্কর্মের শাস্তি তাদের মাথার উপর এসে না পড়া পর্যন্ত তাদের চক্ষু খুললো না। এ জন্যেই এর পরেই প্রবল পরাক্রান্ত আল্লাহ বলেনঃ “তারা কি মনে করে যে, আমি তাদের গোপন বিষয় ও মন্ত্রণার খবর রাখি না? তাদের ধারণা সম্পূর্ণ ভুল। আমি অবশ্যই তাদের সমস্ত গোপন বিষয় অবগত রয়েছি। আর আমার ফেরেশতারা তো তাদের নিকট থেকে সবকিছু লিপিবদ্ধ করে। অর্থাৎ আমি নিজেই তো তাদের সমস্ত গোপন বিষয়ের খবর রাখি, তদুপরি আমার নির্ধারিত ফেরেশতারা তাদের ছোট বড় সব আমলই লিপিবদ্ধ করে রাখছে।</div></div></div></div><div class="panel panel-default"><div class="panel-heading" role="tab" id="heading_43_79_1"><h4 class="panel-title"><a role="button" data-toggle="collapse" data-parent="#accordion" href="#collapse_43_79_1" aria-expanded="true" aria-controls="collapse_43_79_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_43_79_1" class="panel-collapse collapse" role="tabpanel" aria-labelledby="heading_43_79_1"><div class="panel-body"><div class="tafseer_content"><p>নাকি তারা কোন ব্যাপারে চুড়ান্ত সিদ্ধান্ত গ্ৰহণ করেছে? নিশ্চয় আমিই তো চূড়ান্ত সিদ্ধান্তকারী। <br /> <br /></p></div></div></div></div><div class="panel panel-default"><div class="panel-heading" role="tab" id="heading_43_79_2"><h4 class="panel-title"><a role="button" data-toggle="collapse" data-parent="#accordion" href="#collapse_43_79_2" aria-expanded="true" aria-controls="collapse_43_79_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_43_79_2" class="panel-collapse collapse" role="tabpanel" aria-labelledby="heading_43_79_2"><div class="panel-body"><div class="tafseer_content"><b> ৭৪-৮০ নম্বর আয়াতের তাফসীর : </b><br />
<br />
জান্নাতীদের আরাম-আয়েশের কথা বর্ণনা করার পর এ আয়াতগুলোতে আল্লাহ তা‘আলা জাহান্নামীদের দুঃখ-দুর্দশার কথা বর্ণনা করেছেন। তারা তথায় (জাহান্নামে) চিরস্থায়ী শাস্তিতে থাকবে, যে শাস্তি কখনো লাঘব করা হবে না। يفتر শব্দের অর্থ হলো- কমানো, লাঘব করা, হালকা করা ইত্যাদি। <br />
<br />
তাদের এ শাস্তি তাদের আমলের পরিণতি। কারণ আল্লাহ তা‘আলা কারো প্রতি বিন্দু পরিমাণ জুলুম করেন না। যেমন হাদীসে কুদসীতে এসেছে : আল্লাহ তা‘আলা বলেন :<br />
<br />
يَا عِبَادِي إِنِّي حَرَّمْتُ الظُّلْمَ عَلَي نَفْسِي، وَجَعَلْتُهُ بَيْنَكُمْ مُحَرَّمًا، فَلَا تَظَالَمُوا<br />
<br />
হে আমার বান্দারা! আমি নিজের প্রতি জুলুম করা হারাম করে নিয়েছি, আর তা তোমাদের জন্যও হারাম করে দিয়েছি। সুতরাং তোমরা পরস্পর জুলুম করো না। (সহীহ মুসলিম হা. ২৫৭৭) তারা এহেন শাস্তিতে অতিষ্ট হয়ে জাহান্নামের অধিকর্তা মালিক নামক ফেরেশতাকে লক্ষ্য করে বলবে- হে মালিক! তোমার প্রভুকে বলো, তিনি যেন আমাদের থেকে শাস্তি লাঘব করেন, আমাদেরকে যেন এ শাস্তি থেকে মুক্তি দান করেন। উত্তরে তাদেরকে বলা হবে, তোমাদের থেকে এ শাস্তি কমানো হবে না, বরং তোমরা এভাবেই থাকবে। <br />
<br />
আল্লাহ তা‘আলার বাণী : <br />
<br />
(وَالَّذِیْنَ کَفَرُوْا لَھُمْ نَارُ جَھَنَّمَﺆ لَا یُقْضٰی عَلَیْھِمْ فَیَمُوْتُوْا وَلَا یُخَفَّفُ عَنْھُمْ مِّنْ عَذَابِھَاﺚ کَذٰلِکَ نَجْزِیْ کُلَّ کَفُوْرٍ) <br />
<br />
“আর যারা কুফরী করেছে, তাদের জন্য রয়েছে জাহান্নামের আগুন। তাদেরকে মৃত্যুর আদেশও দেয়া হবে না যে, তারা মরে যাবে এবং তাদের থেকে দোযখের আযাবও হালকা করা হবে না। আমি এরূপই শাস্তি দিয়ে থাকি প্রত্যেক অকৃতজ্ঞকে।” (সূরা ফা-ত্বির ৩৫ : ৩৬) <br />
<br />
আল্লাহ তা‘আলা আরো বলেন : <br />
<br />
(ثُمَّ لَا يَمُوْتُ فِيْهَا وَلَا يَحْيٰي) ‏ <br />
<br />
“অতঃপর সে সেখানে মরবেও না, বাঁচবেও না।” (সূরা আ‘লা ৮৭ : ১১)<br />
<br />
তারা তথায় চিরস্থায়ী শাস্তিতে থাকবে যে শাস্তির কোনই শেষ নেই। যেহেতু তারা সত্যকে অস্বীকার করেছে, আল্লাহর সাথে অংশীদার স্থাপন করেছে, সেহেতু তারা জাহান্নামের অধিকারী হয়েছে। আর এজন্যই তাদের সমস্ত কার্যকলাপ আল্লাহ তা‘আলা ফিরিশ্তার মাধ্যমে লিপিবদ্ধ করে রাখছেন, যেন তা কিয়ামতের দিন সে অস্বীকার করার সুযোগ না পায়।<br />
<br />
إبرام-এর অর্থ হলো সুদৃঢ়, চূড়ান্ত, পাকাপোক্ত ও মজবুত করা। <br />
<br />
<b> আয়াত হতে শিক্ষণীয় বিষয় : </b><br />
<br />
১. সত্য প্রত্যাখ্যান করলে কঠিন শাস্তি ভোগ করতে হবে।<br />
২. মানুষ যা করে ফেরেশতারা সবই লিখে রাখে।<br />
৩. কোন চক্রান্তই আল্লাহ তা‘আলার বিরুদ্ধে কাজে আসবে না।<br />
</div></div></div></div><div class="panel panel-default"><div class="panel-heading" role="tab" id="heading_43_79_3"><h4 class="panel-title"><a role="button" data-toggle="collapse" data-parent="#accordion" href="#collapse_43_79_3" aria-expanded="true" aria-controls="collapse_43_79_3"><i class="more-less fa fa-plus"></i>আহসানুল বায়ান</a></h4></div><div id="collapse_43_79_3" class="panel-collapse collapse" role="tabpanel" aria-labelledby="heading_43_79_3"><div class="panel-body"><div class="tafseer_content"><p>ওরা কি কোন কিছুর চূড়ান্ত সিদ্ধান্ত গ্রহণ করেছে? আমিও তো চূড়ান্ত সিদ্ধান্ত গ্রহণকারী। [১] <br /> <br />[১] إِبْرَامٌ এর অর্থ হল, সুদৃঢ়, চূড়ান্ত, পাকাপোক্ত ও মজবুত করা। أَمْ এখানে بَلْ অর্থে ব্যবহূত। অর্থাৎ, এই জাহান্নামীরা সত্যকে কেবল অপছন্দই করেনি, বরং তার বিরুদ্ধে সুপরিকল্পিত সংগঠিত ষড়যন্ত্র ও চক্রান্তও করেছে। তাদের জওয়াবে আমিও চূড়ান্ত ব্যবস্থা গ্রহণ করলাম। আর আমার থেকে অধিক বলিষ্ঠ ব্যবস্থা কে গ্রহণ করতে পারে? এই অর্থেরই আয়াত হল এইটাঃ {اَمْ يُرِيْدُوْنَ كَيْدًا فَالَّذِيْنَ كَفَرُوْا هُمُ الْمَكِيْدُوْنَ} (الطور&#59; ৪২) <br /></p></div></div></div></div><div class="panel panel-default"><div class="panel-heading" role="tab" id="heading_43_79_4"><h4 class="panel-title"><a role="button" data-toggle="collapse" data-parent="#accordion" href="#collapse_43_79_4" aria-expanded="true" aria-controls="collapse_43_79_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_43_79_4" class="panel-collapse collapse" role="tabpanel" aria-labelledby="heading_43_79_4"><div class="panel-body"><div class="tafseer_content"><p>না কি তারা কোন ব্যাপারে পাকা সিদ্ধান্ত নিয়েছে? নিশ্চয় আমি চূড়ান্ত সিদ্ধান্তকারী।</p></div></div></div></div><div class="panel panel-default"><div class="panel-heading" role="tab" id="heading_43_79_5"><h4 class="panel-title"><a role="button" data-toggle="collapse" data-parent="#accordion" href="#collapse_43_79_5" aria-expanded="true" aria-controls="collapse_43_79_5"><i class="more-less fa fa-plus"></i>মুহিউদ্দীন খান</a></h4></div><div id="collapse_43_79_5" class="panel-collapse collapse" role="tabpanel" aria-labelledby="heading_43_79_5"><div class="panel-body"><div class="tafseer_content"><p>তারা কি কোন ব্যবস্থা চুড়ান্ত করেছে? তাহলে আমিও এক ব্যবস্থা চুড়ান্ত করেছি।</p></div></div></div></div><div class="panel panel-default"><div class="panel-heading" role="tab" id="heading_43_79_6"><h4 class="panel-title"><a role="button" data-toggle="collapse" data-parent="#accordion" href="#collapse_43_79_6" aria-expanded="true" aria-controls="collapse_43_79_6"><i class="more-less fa fa-plus"></i>জহুরুল হক</a></h4></div><div id="collapse_43_79_6" class="panel-collapse collapse" role="tabpanel" aria-labelledby="heading_43_79_6"><div class="panel-body"><div class="tafseer_content"><p>অথবা তারা কি কোনো ব্যাপারে সিদ্ধান্ত করে ফেলেছে? কিন্ত বাস্তবে আমরাই সিদ্ধান্তকারী।</p></div></div></div></div></div>