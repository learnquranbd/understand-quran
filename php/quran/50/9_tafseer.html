<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_50_9_0"><h4 class="panel-title"><a role="button" data-toggle="collapse" data-parent="#accordion" href="#collapse_50_9_0" aria-expanded="true" aria-controls="collapse_50_9_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_50_9_0" class="panel-collapse collapse" role="tabpanel" aria-labelledby="heading_50_9_0"><div class="panel-body"><div class="tafseer_content"><b> ৬-১১ নং আয়াতের তাফসীর: </b> <br />
<br />
এ লোকগুলো যেটাকে অসম্ভব মনে করছে, বিশ্বপ্রতিপালক আল্লাহ ওর চেয়েও নিজের বড় শক্তির নমুনা তাদের সামনে পেশ করে বলছেনঃ তোমরা আকাশের দিকে চেয়ে দেখো, ওর নির্মাণ কৌশলের কথা একটু চিন্তা কর, ওর উজ্জ্বল নক্ষত্ররাজির প্রতি দৃষ্টিপাত কর এবং লক্ষ্য কর যে, ওর কোন জায়গায় কোন ছিদ্র বা ফাটল নেই। যেমন আল্লাহ তাবারাকা ওয়া তা'আলা অন্য জায়গায় বলেনঃ(আরবী) অর্থাৎ “যিনি সৃষ্টি করেছেন স্তরে স্তরে সপ্তাকাশ। দয়াময় আল্লাহর সৃষ্টিতে তুমি কোন খুঁত দেখতে পাবে না। আবার তাকিয়ে দেখো, কোন ত্রুটি দেখতে পাও কি?” অতঃপর তুমি বারবার দৃষ্টি ফিরাও, সেই দৃষ্টি ব্যর্থ ও ক্লান্ত হয়ে তোমার দিকে ফিরে আসবে। (৬৭:৩-৪)<br />
<br />
এরপর মহান আল্লাহ বলেনঃ আমি বিস্তৃত করেছি ভূমিকে ও তাতে স্থাপন করেছি পর্বতমালা যাতে যমীন হেলা-দোলা না করে। কেননা, যমীন চতুর্দিক হতে পানি দ্বারা পরিবেষ্টিত রয়েছে। আর আমি ওতে উদাত করেছি নয়ন প্রীতিকর সর্বপ্রকার উদ্ভিদ। যেমন অন্য জায়গায় রয়েছেঃ (আরবী) অর্থাৎ “প্রত্যেক জিনিসকে জোড়া জোড়া সৃষ্টি করেছি যাতে তোমরা উপদেশ লাভ কর।” (৫১:৪৯)।  <br />
<br />
অতঃপর মহিমান্বিত আল্লাহ বলেনঃ আসমান, যমীন এবং এ ছাড়াও আল্লাহ তা'আলার ব্যাপক ক্ষমতার আরো বহু নিদর্শন রয়েছে, এগুলো আল্লাহর অনুরাগী প্রত্যেক ব্যক্তির জন্যে জ্ঞান ও উপদেশ স্বরূপ।<br />
<br />
অতঃপর মহান আল্লাহ বলেনঃ আমি আকাশ হতে কল্যাণকর বৃষ্টি বর্ষণ করি এবং তদ্দ্বারা আমি সৃষ্টি করি উদ্যান ও পরিপক্ক শস্যরাজি এবং সমুন্নত খর্জুর বৃক্ষ যাতে আছে গুচ্ছ গুচ্ছ খেজুর। এগুলো আমার বান্দাদের জীবিকা স্বরূপ। বৃষ্টি দ্বারা আমি মৃত ও শুষ্ক ভূমিকে সঞ্জীবিত করে থাকি। ভূমি তখন সবুজ-শ্যামল হয়ে আন্দোলিত হতে থাকে। এভাবেই মৃতকে পুনর্জীবিত করা হবে এবং পুনরুত্থান এভাবেই ঘটবে। মানুষ তো এসব নিদর্শন দৈনন্দিন দেখছে। এরপরেও কি তাদের জ্ঞানচক্ষু ফিরবে না? তারা কি এখনো বিশ্বাস করবে না যে, আল্লাহ তাআলা মৃতকে পুনর্জীবন দান করতে পূর্ণরূপে ক্ষমতাবান? যেমন অন্য আয়াতে রয়েছেঃ (আরবী) অর্থাৎ “অবশ্যই আকাশসমূহ ও পৃথিবীর সৃষ্টি মানব সৃষ্টি অপেক্ষা খুব বড় (ভারী বা কঠিন)।” (৪০:৫৭) আর একটি আয়াতে রয়েছেঃ (আরবী) অর্থাৎ “তারা কি অনুধাবন করে না যে, আল্লাহ, যিনি আকাশমণ্ডলী ও পৃথিবী। সৃষ্টি করেছেন এবং এসবের সৃষ্টিতে কোন ক্লান্তি বোধ করেননি, তিনি মৃতের জীবনদান করতেও সক্ষম? বস্তুতঃ তিনি সর্বশক্তিমান।” (৪৬:৩৩) মহান আল্লাহ অন্য জায়গায় বলেনঃ (আরবী) অথাৎ “এবং তার একটি নিদর্শন এই যে, তুমি ভূমিকে দেখতে পাও শুষ্ক, উর্বর, অতঃপর আমি ওতে বারি বর্ষণ করলে ওটা আন্দোলিত ও স্ফীত হয়; যিনি ভূমিকে জীবিত করেন তিনিই মৃতের জীবন দানকারী। তিনি তো সর্ববিষয়ে সর্বশক্তিমান।” (৪১:৩৯)।</div></div></div></div><div class="panel panel-default"><div class="panel-heading" role="tab" id="heading_50_9_1"><h4 class="panel-title"><a role="button" data-toggle="collapse" data-parent="#accordion" href="#collapse_50_9_1" aria-expanded="true" aria-controls="collapse_50_9_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_50_9_1" class="panel-collapse collapse" role="tabpanel" aria-labelledby="heading_50_9_1"><div class="panel-body"><div class="tafseer_content"><p>আর আসমান থেকে আমারা বর্ষন করি কল্যাণকর বৃষ্টি অতঃপর তা দ্বারা আমরা উৎপন্ন করি উদ্যান, কর্তনযোগ্য শস্য দানা, <br /> <br /> <br /></p></div></div></div></div><div class="panel panel-default"><div class="panel-heading" role="tab" id="heading_50_9_2"><h4 class="panel-title"><a role="button" data-toggle="collapse" data-parent="#accordion" href="#collapse_50_9_2" aria-expanded="true" aria-controls="collapse_50_9_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_50_9_2" class="panel-collapse collapse" role="tabpanel" aria-labelledby="heading_50_9_2"><div class="panel-body"><div class="tafseer_content"><b> ৬-১১ নম্বর আয়াতের তাফসীর : </b><br />
<br />
আলোচ্য আয়াতগুলোতে আকাশ-জমিন সৃষ্টি, আকাশকে তারকারাজি দ্বারা সুশোভিত করা, জমিনকে প্রশস্ত করা, আকাশ হতে বরকতময় বৃষ্টি নাযিল ইত্যাদি আল্লাহ তা‘আলার রুবুবিয়্যাহ সম্পর্কে আলোকপাত করা হয়েছে। এসব সৃষ্টির দিকে চিন্তার দৃষ্টিতে তাকালে পুনরুত্থানের প্রতি নেতিবাচক ধারণা দূর হয়ে যাবে।<br />
<br />
 (أَفَلَمْ يَنْظُرُوْآ إِلَي السَّمَا۬ءِ) <br />
<br />
‘তারা কি কখনও তাদের ওপরের আকাশের দিকে তাকিয়ে দেখে না’ অর্থাৎ তারা কি আল্লাহ তা‘আলার নিদর্শন থেকে মুখ ফিরিয়ে নিচ্ছে? তারা কি দেখে না, আল্লাহ তা‘আলা কী মজবুত, সুন্দর ও সুউচ্চ করে আকাশ সৃষ্টি করেছেন? <br />
<br />
অন্যত্র আল্লাহ তা‘আলা বলেন : <br />
<br />
(اَللّٰهُ الَّذِيْ رَفَعَ السَّمٰوٰتِ بِغَيْرِ عَمَدٍ تَرَوْنَهَا) <br />
<br />
“আল্লাহই ঊর্ধ্বদেশে আকাশসমূহ স্থাপন করেছেন স্তম্ভ ব্যতীত যা তোমরা দেখছ।” (সূরা রাদ ১৩ :২) শুধু সৃষ্টিই করেননি, সৃষ্টি করে তাকে বিশেষ করে দুনিয়ার আকাশকে তারকারাজি দ্বারা সুশোভিত করেছেন। মহান আল্লাহ বলেন : <br />
<br />
(وَلَقَدْ جَعَلْنَا فِي السَّمَا۬ءِ بُرُوْجًا وَّزَيَّنّٰهَا لِلنّٰظِرِيْنَ) ‏ <br />
<br />
“আমি আকাশে গ্রহ-নক্ষত্র সৃষ্টি করেছি এবং তা সুশোভিত করেছি দর্শকদের জন্য” (সূরা হিজর ১৫ :১৬) আকাশ এত বিশাল ও বড় হওয়া সত্ত্বেও তাতে কোন ফাটল বা ছিদ্র নেই। অতএব এ বিশাল আকাশ সৃষ্টি করা কি মানুষ সৃষ্টি করার চেয়ে কঠিন নয়! মহান আল্লাহ বলেন : <br />
<br />
(ءَاَنْتُمْ اَشَدُّ خَلْقًا اَمِ السَّمَا۬ئُﺚ بَنٰٿھَا) <br />
<br />
“তোমাদেরকে সৃষ্টি করা কঠিন কাজ, না আকাশের? তিনিই এটা নির্মাণ করেছেন।” (সূরা নাযিআত ৭৯ :২৭)<br />
<br />
باسقات অর্থ : طوالا تاهقات সুউচ্চ। نضيد অর্থ : স্তরে স্তরে বিন্যস্ত। <br />
<br />
অর্থাৎ জমিন সৃষ্টি করে তা সমতল করে দিয়েছেন এবং পেরেকস্বরূপ পাহাড় দিয়েছেন যাতে তা স্থির থাকে এবং তা বসবাসের উপযোগী হবে। জমিনে উদ্ভিদ সৃষ্টি করেছেন যা মানুষের উপকারে আসবে। মহান আল্লাহ বলেন : <br />
<br />
(وَهُوَ الَّذِيْ مَدَّ الْأَرْضَ وَجَعَلَ فِيْهَا رَوَاسِيَ وَأَنْهٰرًا ط وَمِنْ كُلِّ الثَّمَرٰتِ جَعَلَ فِيْهَا زَوْجَيْنِ اثْنَيْنِ) <br />
<br />
“তিনিই ভূতলকে বিস্তৃত করেছেন এবং এতে পর্বত ও নদী সৃষ্টি করেছেন এবং প্রত্যেক প্রকারের ফল সৃষ্টি করেছেন জোড়ায় জোড়ায়।” (সূরা রাদ ১৩ :৩) এসব কিছুর মধ্যে রয়েছে জ্ঞানীদের জন্য উপদেশ। তাহল সব কিছুর স্রষ্টা একমাত্র আল্লাহ তা‘আলা। এ বিশাল বড় বড় বস্তু যে আল্লাহ তা‘আলা সৃষ্টি করেছেন তিনি কি মানুষকে পুনরুত্থিত করতে সক্ষম নন। অবশ্যই সক্ষম, সুতরাং এখানেই জ্ঞানীদের জন্য শিক্ষা নিহিত। <br />
<br />
মানুষ যাতে সহজেই পুনরুত্থানের কথা উপলব্ধি করতে পারে সে জন্য পরের আয়াতে আল্লাহ তা‘আলা বলছেন : আমি বৃষ্টি বর্ষণ করে যেমন মৃত জমিনকে জীবিত করি তেমনি তোমাদেরকে মৃত্যুর পর পুনরুত্থিত করব। <br />
<br />
<b> আয়াত হতে শিক্ষণীয় বিষয় : </b><br />
<br />
১. সবকিছুর সৃষ্টিকর্তা একমাত্র আল্লাহ তা‘আলা তবে এটুকু বিশ্বাস করলেই মু’মিন হওয়া যাবে না যতক্ষণ না একমাত্র আল্লাহ তা‘আলার ইবাদত করবে। <br />
২. আল্লাহ তা‘আলার এসব সৃষ্টি তাঁর বড়ত্ব ও মহত্বের ওপর প্রমাণ বহন করে। <br />
৩. প্রত্যেক আত্মাকে হিসাব নিকাশের জন্য পুনরুত্থিত হতে হবে, এর কোন বিকল্প নেই। <br />
৪. পুনরুত্থান চিরন্তন সত্য, এতে সন্দেহের কোন অবকাশ নেই।<br />
</div></div></div></div><div class="panel panel-default"><div class="panel-heading" role="tab" id="heading_50_9_3"><h4 class="panel-title"><a role="button" data-toggle="collapse" data-parent="#accordion" href="#collapse_50_9_3" aria-expanded="true" aria-controls="collapse_50_9_3"><i class="more-less fa fa-plus"></i>আহসানুল বায়ান</a></h4></div><div id="collapse_50_9_3" class="panel-collapse collapse" role="tabpanel" aria-labelledby="heading_50_9_3"><div class="panel-body"><div class="tafseer_content"><p>আকাশ হতে আমি বর্ষণ করি কল্যাণকর বৃষ্টি এবং তার দ্বারা আমি সৃষ্টি করি বহু বাগান ও পরিপক্ব শস্যরাজি, [১] <br /> <br />[১] পরিপক্ব শস্যরাজি বা কাটা শস্য বলতে সেই ক্ষেতগুলো, যেগুলো থেকে গম, ভুট্টা, জোয়ার, বাজরা, ডাল ও ধান ইত্যাদি ফসল হয় এবং তা সুরক্ষিত করে রাখা হয়। <br /></p></div></div></div></div><div class="panel panel-default"><div class="panel-heading" role="tab" id="heading_50_9_4"><h4 class="panel-title"><a role="button" data-toggle="collapse" data-parent="#accordion" href="#collapse_50_9_4" aria-expanded="true" aria-controls="collapse_50_9_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_50_9_4" class="panel-collapse collapse" role="tabpanel" aria-labelledby="heading_50_9_4"><div class="panel-body"><div class="tafseer_content"><p>আর আমি আসমান থেকে বরকতময় পানি নাযিল করেছি। অতঃপর তা দ্বারা আমি উৎপন্ন করি বাগ-বাগিচা ও কর্তনযোগ্য শস্যদানা।</p></div></div></div></div><div class="panel panel-default"><div class="panel-heading" role="tab" id="heading_50_9_5"><h4 class="panel-title"><a role="button" data-toggle="collapse" data-parent="#accordion" href="#collapse_50_9_5" aria-expanded="true" aria-controls="collapse_50_9_5"><i class="more-less fa fa-plus"></i>মুহিউদ্দীন খান</a></h4></div><div id="collapse_50_9_5" class="panel-collapse collapse" role="tabpanel" aria-labelledby="heading_50_9_5"><div class="panel-body"><div class="tafseer_content"><p>আমি আকাশ থেকে কল্যাণময় বৃষ্টি বর্ষণ করি এবং তদ্বারা বাগান ও শস্য উদগত করি, যেগুলোর ফসল আহরণ করা হয়।</p></div></div></div></div><div class="panel panel-default"><div class="panel-heading" role="tab" id="heading_50_9_6"><h4 class="panel-title"><a role="button" data-toggle="collapse" data-parent="#accordion" href="#collapse_50_9_6" aria-expanded="true" aria-controls="collapse_50_9_6"><i class="more-less fa fa-plus"></i>জহুরুল হক</a></h4></div><div id="collapse_50_9_6" class="panel-collapse collapse" role="tabpanel" aria-labelledby="heading_50_9_6"><div class="panel-body"><div class="tafseer_content"><p>আর আমরা আকাশ থেকে বর্ষণ করি আশীর্বাদসূচক জল, তারপর তার দ্বারা আমরা জন্মাই বাগানসমূহ ও খাদ্যশস্য যা তোলা হয়,</p></div></div></div></div></div>