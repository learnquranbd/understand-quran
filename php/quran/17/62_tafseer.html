<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_17_62_0"><h4 class="panel-title"><a role="button" data-toggle="collapse" data-parent="#accordion" href="#collapse_17_62_0" aria-expanded="true" aria-controls="collapse_17_62_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_17_62_0" class="panel-collapse collapse" role="tabpanel" aria-labelledby="heading_17_62_0"><div class="panel-body"><div class="tafseer_content"><b> ৬১-৬২ নং আয়াতের তাফসীর </b> <br />
<br />
আল্লাহ তাআলা মানুষকে ইবলীসের প্রাচীন শত্রুতা সম্পর্কে সতর্ক করতে গিয়ে বলছেনঃ “দেখো, এই শয়তান তোমাদের পিতা হযরত আদমের (আঃ) প্রকাশ্য শত্রু ছিল। তার সন্তানরা অনুরূপ ভাবে বরাবরই তোমাদের শত্রু। সিজদার নির্দেশ শুনে সমস্ত ফেরেশতা বিনা বাক্য ব্যয়ে হযরত আদমের (আঃ) সামনে মাথা নত করে। কিন্তু ইবলীস গর্ব প্রকাশ করে এবং তাঁকে তুচ্ছ জ্ঞানে সিজদা করতে অস্বীকৃতি জানায়।” সে বলেঃ “যাকে আপনি মাটি দ্বারা সৃষ্টি করেছেন তার সামনে আমার মাথা নত হবে এটা অসম্ভব। আমি তো তার চেয়ে উত্তম। আমাকে সৃষ্টি করা হয়েছে আগুন দ্বারা, আর তাকে সৃষ্টি করা হয়েছে মাটি দ্বারা। অতঃপর সে মহাপ্রতাপান্বিত আল্লাহর সামনে সম্পর্ধা দেখিয়ে বলেঃ আচ্ছা, আপনি যে আদমকে (আঃ) আমার উপর মর্যাদা দান করলেন তাতে কি হলো? জেনে রাখুন যে, আমি তাঁর সন্তানদেরকে ধ্বংস করে ছাড়বো। তাদের সকলকেই আমি আমার অনুগত বানিয়ে নিবো এবং তাদের কে পথভ্রষ্ট করবো। অল্প কিছুলোক আমার ফাঁদ থেকে ছুটে যাবে বটে, কিন্তু অধিকাংশকেই আমি ধ্বংস করে ফেলবো।</div></div></div></div><div class="panel panel-default"><div class="panel-heading" role="tab" id="heading_17_62_1"><h4 class="panel-title"><a role="button" data-toggle="collapse" data-parent="#accordion" href="#collapse_17_62_1" aria-expanded="true" aria-controls="collapse_17_62_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_17_62_1" class="panel-collapse collapse" role="tabpanel" aria-labelledby="heading_17_62_1"><div class="panel-body"><div class="tafseer_content"><p>সে বলেছিল, ‘আমাকে জানান, এই যাকে আপনি আমার উপর মর্যাদা দান করলেন, কিয়ামতের দিন পর্যন্ত যদি আমাকে অবকাশ দেন, তাহলে শপথ করে বলছি আমি অল্প কয়েকজন ছাড়া তাঁর বংশধরকে অবশ্যই কতৃত্বাধীন করে ফেলব [১] <br /> <br />[১] যখন আল্লাহ্ তা'আলা রাসূলুল্লাহ সাল্লাল্লাহু আলাইহি ওয়াসাল্লামের সাথে কাফেরদের শক্ৰতার অবস্থা বর্ণনা করলেন, তখন রাসূলকে এ সান্তনা দিতে চাইলেন যে, নবীদের সাথে এ বিরোধিতা অনেক থেকে চলে এসেছে। ইবলীস সেটা শুরু করেছিল। [ফাতহুল কাদীর] আদম আলাইহিস সালামকে সেজদা না করার সময় ইবলিস দু'টি কথা বলেছিল। এক, আদম মাটি দ্বারা সৃজিত হয়েছে এবং আমি অগ্নি দ্বারা সৃজিত। আপনি মাটিকে অগ্নির উপর শ্রেষ্ঠত্ব দান করলেন কেন? এ প্রশ্নটি আল্লাহর আদেশের বিপরীতে নির্দেশের রহস্য জানার সাথে সম্পর্কযুক্ত ছিল। কোন আদিষ্ট ব্যক্তির এরূপ প্রশ্ন করার অধিকার নেই। আল্লাহর পক্ষ থেকে আদিষ্ট ব্যক্তির যে রহস্য অনুসন্ধানের অধিকার নেই একথা বলা বাহুল্য। এর বাহ্যিক উত্তর এটাই যে, এক বস্তুকে অন্য বস্তুর উপর শ্রেষ্ঠত্ব দান করার অধিকার একমাত্র সে সত্তার, যিনি সৃষ্টিকর্তা ও পালনকর্তা। তিনি যখন যে বস্তুকে অন্য বস্তুর উপর শ্রেষ্ঠত্ব দান করবেন, তখন তাই শ্রেষ্ঠ হয়ে যাবে। ইবলীসদের দ্বিতীয় কথা ছিল এই যে, যদি আমাকে কেয়ামত পর্যন্ত জীবন দান করা হয়, তবে আমি আদমের গোটা বংশধরকে (অবশ্য তাদের কয়েকজন ছাড়া) পথভ্রষ্ট করে ছাড়ব। আয়াতে আল্লাহ তা'আলা এর উত্তরে বলেছেনঃ আমার খাঁটি বান্দা যাঁরা, তাদের উপর তোমার কোন ক্ষমতা চলবে না; যদিও তোমার গোটা বাহিনী ও সর্বশক্তি এ কাজে নিয়োজিত হয়। অবশিষ্ট অখাঁটি বান্দারা তোমার বশীভূত হয়ে গেলে তাদেরও দূর্দশা তাই হবে, যা তোমার জন্য নির্ধারিত, অর্থাৎ জাহান্নামের আযাবে তোমাদের সবাই গ্রেফতার হবে। আয়াতে উল্লেখ করা হয়েছে যে, শয়তানের অশ্বারোহী ও পদাতিক বাহিনী রয়েছে। এতে করে বাস্তবেও শয়তানের কিছু অশ্বারোহী ও কিছু পদাতিক বাহিনী থাকা অবাস্তব নয়। এবং তা অস্বীকার করার কোন কারণ নেই। ইবন আব্বাস রাদি'আল্লাহু আনহুমা বলেনঃ যারা কুফরের সমর্থনে যুদ্ধ করতে যায়, সেসব অশ্বারোহী ও পদাতিক বাহিনী শয়তানেরই অশ্বারোহী ও পদাতিক বাহিনী। আয়াতে উল্লেখিত শয়তানের আওয়াজ কি? এ সম্পর্কে ইবন আব্বাস রাদিয়াল্লাহু আনহুমা বলেনঃ গান, বাদ্যযন্ত্র ও রং- তামাশার আওয়াজই শয়তানের আওয়াজ। এর মাধ্যমে সে মানুষকে সত্য থেকে বিচ্ছিন্ন করে দেয়। এ থেকে জানা গেল যে, বাদ্যযন্ত্র ও গান-বাজনা হারাম। [বিস্তারিত দেখুন, ইবন কাসীর]</p></div></div></div></div><div class="panel panel-default"><div class="panel-heading" role="tab" id="heading_17_62_2"><h4 class="panel-title"><a role="button" data-toggle="collapse" data-parent="#accordion" href="#collapse_17_62_2" aria-expanded="true" aria-controls="collapse_17_62_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_17_62_2" class="panel-collapse collapse" role="tabpanel" aria-labelledby="heading_17_62_2"><div class="panel-body"><div class="tafseer_content"><b> ৬১-৬৫ নং আয়াতের তাফসীর: </b><br />
<br />
উক্ত আয়াতগুলোতে ইবলীস শয়তানের কঠিন শত্র“তা ও মানুষকে পথভ্রষ্ট করণে তার উদ্দীপনা সম্পর্কে আল্লাহ তা‘আলা তাঁর বান্দাদেকে অবগত করছেন। আল্লাহ তা‘আলা আদম (عليه السلام)-কে স্বহস্তে সৃষ্টি করার পর সকল ফেরেশতাকে সিজদা করার নির্দেশ দিলে সকলেই সিজদা করল কিন্তু ইবলীস আল্লাহ তা‘আলার নির্দেশের অবাধ্য হল এবং অহংকার করল। যেমন সূরা বাকারার ৩৪ নং আয়াতে উল্লেখ রয়েছে। ইবলীস বলল: যাকে মাটি দ্বারা সৃষ্টি করেছেন তাকে আমি সিজদা করব? এ অস্বীকারের কারণ হল ইবলীস আগুনের তৈরি। এ সম্পর্কে সূরা আ‘রাফের ১১-১২ নং আয়াতে আলোচনা রয়েছে। <br />
<br />
ইবলীস বলল: أَرَأَيْتَكَ অর্থাৎ আমাকে বলুন, কিভাবে আমার ওপর তাকে সম্মান দিয়েছেন? অথচ আমি তার চেয়ে শ্রেষ্ঠ, আবার তাকে সিজদাও দিতে বলছেন। لَأَحْتَنِكَنَّ এর অর্থ: ইবনু আব্বাস (রাঃ) বলেন: ইবলীস বলল: আমি তাদের ওপর কৃর্তত্ব প্রতিষ্ঠিত করব। মুজাহিদ (রহঃ) বলেন: আমি তাদেরকে আমার দলে শামিল করে নেব। ইবনু যায়েদ বলেন: আমি তাদেরকে পথভ্রষ্ট করব। ইমাম কুরতুবী (রহঃ) বলেন: সবগুলোর অর্থ কাছাকাছি। অর্থাৎ পথভ্রষ্ট ও ধোঁকা দিয়ে তাদেরকে সমূলে ধবংসের দিকে নিয়ে যাব। তবে অল্প সংখ্যক ব্যতীত, তারাই হল আল্লাহ তা‘আলার একনিষ্ঠ বান্দা। যেমন সূরা হিজর ৪০ নং আয়াতে বলা হয়েছে। <br />
<br />
আল্লাহ তা‘আলা তাকে ভর্ৎসনার সাথে বের করে দিলেন এবং বললেন: মানুষ ও জিনদের মাঝে যারা তোমার অনুসরণ করবে তাদের পরিণাম হল জাহান্নাম। <br />
<br />
আল্লাহ তা‘আলা বলেন: <br />
<br />
(لَأَمْلَأَنَّ جَهَنَّمَ مِنْكَ وَمِمَّنْ تَبِعَكَ مِنْهُمْ أَجْمَعِيْنَ‏)‏ <br />
<br />
“অবশ্যই আমি জাহান্নাম পূর্ণ করব তোমাকে দিয়ে এবং তাদের মধ্যে যারা তোমার অনুসরণ করবে তাদের সবাইকে দিয়ে।” (সূরা স্ব-দ ৩৮:৮৫)<br />
<br />
اسْتَفْزِز, أَجْلِبْ, شَارِكْهُمْ, <br />
<br />
এ সব ক্রিয়া আল্লাহ তা‘আলা ধমক দেয়ার জন্য ব্যবহার করেছেন। অর্থাৎ যাকে পারিস তোর আওয়াজ দ্বারা সত্যচ্যুত কর। আওয়াজ বলতে প্রত্যেক প্রতারণামূলক আহ্বান অথবা গান-বাজনা ও রঙ-তামাশা ও পাপ কাজের দিকে সকল আহ্বান। <br />
<br />
অশ্বারোহী ও পদাতিক বাহিনী বলতে যারা আরোহন করে ও হেঁটে পাপ কাজের দিকে ধাবিত হয় তারা সবাই শয়তানের অশ্বারোহী ও পদাতিক বাহিনী। ধন-মালে শয়তানের অংশ গ্রহণের অর্থ হল- অবৈধ পন্থায় মাল উপার্জন করা এবং হারাম পথে ব্যয় করা। অনুরূপ মূর্তির নামে পশু উৎসর্গ করা। <br />
<br />
আর সন্তান-সন্ততিতে শরীক হওয়ার অর্থ হল ব্যভিচার করা, ইসলামী নাম ব্যতীত অনৈসলামিক নাম রাখা, অনৈসলামী আদব-কায়দায় তাদেরকে লালন পালন করা, যাতে তারা দুশ্চরিত্রবান হয়। অভাবের ভয়ে তাদেরকে হত্যা করা, অথবা জীবিত প্রোথিত করা, সন্তানদেরকে অগ্নিপূজক, ইয়াহূদী, খ্রিস্টান ইত্যাদি বানানো। এমনকি শয়তান মানুষের খাবার, পানীয় ও সহবাসের ক্ষেত্রেও শরীক হয় যখন বিসমিল্লাহ না বলে শুরু করে। <br />
<br />
সবশেষে আল্লাহ তা‘আলা মানব জাতিকে স্মরণ করিয়ে দিচ্ছেন যে, শয়তানের ধোঁকায় পড়ো না, কারণ সে যে প্রতিশ্রুতি দেয় তা সব ধোঁকা। শয়তানের ধোঁকা থেকে রক্ষা পায় কেবল তারাই যারা আল্লাহ তা‘আলার একনিষ্ঠ বান্দা। তাই আল্লাহ তা‘আলার একনিষ্ঠ বান্দা হওয়ার মাধ্যমে শয়তানের ধোঁকা থেকে নিজেকে রক্ষা করে জাহান্নাম থেকে মুক্ত হতে হবে। <br />
<br />
<b> আয়াত হতে শিক্ষণীয় বিষয়: </b><br />
<br />
১. সন্তান-সন্ততিকে অনৈসলামিক পন্থায় লালন-পালন করা, শয়তানের পথে পরিচালিত করার শামিল।<br />
২. শয়তান মানুষের চিরশত্র“, তাই তার অনুসরণ করা যাবে না।<br />
</div></div></div></div><div class="panel panel-default"><div class="panel-heading" role="tab" id="heading_17_62_3"><h4 class="panel-title"><a role="button" data-toggle="collapse" data-parent="#accordion" href="#collapse_17_62_3" aria-expanded="true" aria-controls="collapse_17_62_3"><i class="more-less fa fa-plus"></i>আহসানুল বায়ান</a></h4></div><div id="collapse_17_62_3" class="panel-collapse collapse" role="tabpanel" aria-labelledby="heading_17_62_3"><div class="panel-body"><div class="tafseer_content"><p>সে (আরো) বলল, ‘বল, এই যাকে তুমি আমার উপর মর্যাদা দান করলে, কিয়ামতের দিন পর্যন্ত যদি আমাকে অবকাশ দাও, তাহলে আমি অল্প কয়েকজন ছাড়া তার বংশধরকে অবশ্যই আয়ত্তে করে নেব।’ [১] <br /> <br />[১] অর্থাৎ, তাদের উপর আধিপত্য বিস্তার করে নেব এবং যেভাবে চাইব তাদেরকে ভ্রষ্ট করব। অবশ্য কিছু লোক আমার ধোঁকা থেকে বেঁচে যাবে। (এর দ্বিতীয় অর্থঃ তাদেরকে সমূলে নষ্ট করে ফেলব।) আদম (আঃ) ও ইবলীসের এই ঘটনা ইতিপূর্বে সূরা বাকারাহ, আ'রাফ এবং সূরা হিজরে অতিবাহিত হয়েছে। এখানে চতুর্থবার সেটাকে উল্লেখ করা হচ্ছে। এ ছাড়াও সূরা কাহ্ফ, ত্বহা , এবং সূরা সা'দেও এর উল্লেখ হবে। <br /></p></div></div></div></div><div class="panel panel-default"><div class="panel-heading" role="tab" id="heading_17_62_4"><h4 class="panel-title"><a role="button" data-toggle="collapse" data-parent="#accordion" href="#collapse_17_62_4" aria-expanded="true" aria-controls="collapse_17_62_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_17_62_4" class="panel-collapse collapse" role="tabpanel" aria-labelledby="heading_17_62_4"><div class="panel-body"><div class="tafseer_content"><p>সে বলল, ‘দেখুন, এ ব্যক্তি, যাকে আপনি আমার উপর সম্মান দিয়েছেন, যদি আপনি আমাকে কিয়ামত পর্যন্ত সময় দেন, তবে অতি সামান্য সংখ্যক ছাড়া তার বংশধরদেরকে অবশ্যই পথভ্রষ্ট করে ছাড়ব’।</p></div></div></div></div><div class="panel panel-default"><div class="panel-heading" role="tab" id="heading_17_62_5"><h4 class="panel-title"><a role="button" data-toggle="collapse" data-parent="#accordion" href="#collapse_17_62_5" aria-expanded="true" aria-controls="collapse_17_62_5"><i class="more-less fa fa-plus"></i>মুহিউদ্দীন খান</a></h4></div><div id="collapse_17_62_5" class="panel-collapse collapse" role="tabpanel" aria-labelledby="heading_17_62_5"><div class="panel-body"><div class="tafseer_content"><p>সে বললঃ দেখুন তো, এনা সে ব্যক্তি, যাকে আপনি আমার চাইতেও উচ্চ মার্যাদা দিয়ে দিয়েছেন। যদি আপনি আমাকে কেয়ামত দিবস পর্যন্ত সময় দেন, তবে আমি সামান্য সংখ্যক ছাড়া তার বংশধরদেরকে সমূলে নষ্ট করে দেব।</p></div></div></div></div><div class="panel panel-default"><div class="panel-heading" role="tab" id="heading_17_62_6"><h4 class="panel-title"><a role="button" data-toggle="collapse" data-parent="#accordion" href="#collapse_17_62_6" aria-expanded="true" aria-controls="collapse_17_62_6"><i class="more-less fa fa-plus"></i>জহুরুল হক</a></h4></div><div id="collapse_17_62_6" class="panel-collapse collapse" role="tabpanel" aria-labelledby="heading_17_62_6"><div class="panel-body"><div class="tafseer_content"><p>সে বললে -- ''দেখুন তো! এই বুঝি সে যাকে আপনি আমার উপরে মর্যাদা দিলেন? কিয়ামতের দিন পর্যন্ত যদি আমাকে আপনি অবকাশ দেন তবে আমি আলবৎ তার বংশধরদের সর্বনাশ করব অল্প কয়েকজন ছাড়া।’’</p></div></div></div></div></div>