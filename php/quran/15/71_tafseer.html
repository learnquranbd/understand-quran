<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_15_71_0"><h4 class="panel-title"><a role="button" data-toggle="collapse" data-parent="#accordion" href="#collapse_15_71_0" aria-expanded="true" aria-controls="collapse_15_71_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_15_71_0" class="panel-collapse collapse" role="tabpanel" aria-labelledby="heading_15_71_0"><div class="panel-body"><div class="tafseer_content"><b> ৬৭-৭২ নং আয়াতের তাফসীর </b> <br />
<br />
আল্লাহ তাআলা সংবাদ দিচ্ছেন যে, হযরত লূতের (আঃ) বাড়ীতে সুদর্শন তরুণ যুবকগণ অতিথি হিসেবে আগমন করেছেন। এ খবর যখন তাঁর কওমের লোকেরী পেলো তখন তারা তাদের খারাপ উদ্দেশ্য সফল করার লক্ষ্যে অত্যন্ত আনন্দিত অবস্থায় তার বাড়ীতে দৌড়িয়ে আসলো। আল্লাহর নবী হযরত লুত (আঃ) তাদেরকে বুঝাতে লাগলেন। তিনি তাদেরকে বললেনঃ “তোমরা আল্লাহকে ভয় করো। আমার অতিথিদের ব্যাপারে আমাকে লজ্জিত করো।” স্বয়ং হযরত লুত (আঃ) জানতেন না যে, তার অতিথিগণ আল্লাহর ফেরে, যেমন সূরায়ে হুদে রয়েছে। যদিও এরও বর্ণনা এখানে পরে হয়েছে এবং ফেরেশতাদের প্রকাশিত হয়ে পড়ার বর্ণনা পূর্বে হয়েছে; কিন্তু এর দ্বারা ক্রম পর্যায় উদ্দেশ্য নয়। আর (আরবি) অক্ষরটি তারতীব বা ক্রম বিন্যাসের জন্যে আসেও না, বিশেষ করে এমন ক্ষেত্রে যেখানে ওর বিপরীত দলীল বিদ্যমান থাকে। হযরত লূত (আঃ) তাঁর কওমকে বললেনঃ “আমাকে তোমরা অপদস্থ করো না।” তারা উত্তরে বলেঃ “আপনার যখন এটা খেয়াল ছিল তখন আপনি এদেরকে অতিথি হিসেবে আপনার বাড়ীতে স্থান দিয়েছেন কেন? আমরা তো। আপনাকে পূর্বেই নিষেধ করেছিলাম।” তখন তিনি তাদেরকে আরো বুঝিয়ে বললেনঃ “তোমাদের স্ত্রীগণ, যারা আমার কন্যাতুল্য, তারাই তোমাদের কামনা-বাসনা চরিতার্থ করার পাত্র, এরা নয়।”এর পূর্ণ বিবরণ আমরা বিস্তারিতভাবে ইতিপূর্বে দিয়ে এসেছি। সুতরাং এর পুনরাবৃত্তি নিষ্প্রয়োজন। <br />
<br />
যেহেতু ঐ লোকগুলি কাম-বাসনায় উন্নত্ত ছিল এবং আল্লাহর শাস্তির যে ফায়সালা তাদের মস্তকোপরি ঝুলছিল, তা থেকে তারা ছিল সম্পূর্ণরূপে উদাসীন, সেই হেতু আল্লাহ তাআলা স্বীয় নবীর (সঃ) জীবনের শপথ করে তাদের এই অবস্থার বর্ণনা দিচ্ছেন। এর দ্বারা রাসূলুল্লাহর (সঃ) অত্যধিক মর্যাদা প্রকাশিত হয়েছে। হযরত ইবনু আব্বাস (রাঃ) বলেন, আল্লাহ তাআলা তাঁর যতগুলি মাখলুক সৃষ্টি করেছেন তন্মধ্যে হযরত মুহাম্মদ (সঃ) অপেক্ষা অধিক মর্যাদাবান আর কেউই নেই। মহান আল্লাহ একমাত্র তাঁরই জীবনে শপথ ছাড়া আর কারো জীবনের শপথ করেন নাই। (আরবি) দ্বারা উদ্দেশ্য হচ্ছে ভ্রান্তি ও পথভ্রষ্টতা। তাতেই তারা উদভ্রান্ত হয়ে ফিরছে।</div></div></div></div><div class="panel panel-default"><div class="panel-heading" role="tab" id="heading_15_71_1"><h4 class="panel-title"><a role="button" data-toggle="collapse" data-parent="#accordion" href="#collapse_15_71_1" aria-expanded="true" aria-controls="collapse_15_71_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_15_71_1" class="panel-collapse collapse" role="tabpanel" aria-labelledby="heading_15_71_1"><div class="panel-body"><div class="tafseer_content"><p>লূত বললেন, একান্তই যদি তোমরা কিছু করতে চাও তবে আমার এ কন্যারা রয়েছে [১]। <br /> <br /> [১] সূরা হুদ-এর ৮৭ নং আয়াতের ব্যাখ্যায় এ আয়াতের কিছু ব্যাখ্যা করা হয়েছে।</p></div></div></div></div><div class="panel panel-default"><div class="panel-heading" role="tab" id="heading_15_71_2"><h4 class="panel-title"><a role="button" data-toggle="collapse" data-parent="#accordion" href="#collapse_15_71_2" aria-expanded="true" aria-controls="collapse_15_71_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_15_71_2" class="panel-collapse collapse" role="tabpanel" aria-labelledby="heading_15_71_2"><div class="panel-body"><div class="tafseer_content"><b> ৫১-৭৭ নং আয়াতের তাফসীর: </b><br />
<br />
উক্ত আয়াতগুলোতে ইবরাহীম (عليه السلام) কে সন্তানের সুসংবাদ ও লুত (عليه السلام)-এর অবাধ্য সম্প্রদায়কে ধ্বংস করার জন্য যখন আকাশ থেকে ফেরেশতা অবতীর্ণ হয়েছিল সে প্রসঙ্গে আলোচনা করা হয়েছে। <br />
<br />
আল্লাহ তা‘আলা নাবী (সাল্লাল্লাহু ‘আলাইহি ওয়া সাল্লাম)-কে ইবরাহীম (عليه السلام)-এর কাছে আগত মেহমানদের ঘটনা উম্মাতকে জানিয়ে দেয়ার নির্দেশ দিয়েছেন। এ মেহমানগণ ছিলেন ফেরেশতা, যারা মানুষের রূপ ধারণ করে সালাম দিয়ে ইবরাহীম (عليه السلام)-এর কাছে উপস্থিত হয়েছিল। যেমন সূরা হুদের ৬৯-৭০ নং আয়াতে উল্লেখ করা হয়েছে। ইবরাহীম (عليه السلام) সালামের জবাব দিলেন, মেহমানদের সম্মান করে বসতে দিলেন। তারপর বাছুরের ভুনা গোশতসহ খাবার নিয়ে আসলেন। কিন্তু তারা খাচ্ছেন না; তাই তাঁর মনে ভয় সঞ্চার হল এবং বললেন: “আমি তো আপনাদেরকে ভয় করছি”। অতঃপর তারা ইবরাহীম (عليه السلام)-কে বলল: আপনি ভয় করবেন না, আমরা আপনাকে একজন জ্ঞানী পুত্রের সুসংবাদ দিচ্ছি। তিনি হলেন ইসহাক (عليه السلام) (সূরা হূদ ১১:৭২), তখন ইবরাহীম (عليه السلام) নিজের ও স্ত্রীর বার্ধক্যকে সামনে রেখে স্বীয় বিস্ময় দূরীকরণার্থে এবং ওয়াদাকে দৃঢ় করানোর লক্ষ্যে তাদেরকে জিজ্ঞেস করলেন: এ বার্ধক্য অবস্থায়ও কি আমার সন্তান জন্ম লাভ করবে? ফেরেশতারা উত্তরে দৃঢ়তার সাথে ওয়াদার পুনরাবৃত্তি করেন আর তাঁকে নিরাশ না হতে উপদেশ দেন। কারণ নিরাশ হওয়া পথভ্রষ্ট লোকদের কাজ। তখন তিনি নিজের মনের বিশ্বাসকে প্রকাশ করতঃ বলেন: আমি নিরাশ হইনি। বরং আমি বিশ্বাস রাখি যে, আমার প্রতিপালক আল্লাহ তা‘আলা ওর চেয়েও বড় কাজের ক্ষমতা রাখেন। এ কথা থেকে পরিস্কার হয়ে যায় যে, আল্লাহ তা‘আলার সম্মানিত রাসূলগণ গায়েব জানতেন না। যদি গায়েব জানতেন তাহলে তাদের সামনে খাবার তুলে ধরতেন না। কারণ ফেরেশতারা খাবার খায় না। <br />
<br />
উল্লেখ্য যে, আয়াতে ইবরাহীম (عليه السلام) যে পুত্রের সুসংবাদ দেয়া হয়েছে তিনি হলেন ইসহাক। ইসহাক (عليه السلام) ইবরাহীম (عليه السلام)-এর প্রথমা স্ত্রী সারাহ-এর গর্ভজাত একমাত্র পুত্র। তিনি ছিলেন ইসমাঈল (عليه السلام)-এর চৌদ্দ বছরের ছোট। এই সময় সারাহর বয়স ছিল ৯০ এবং ইবরাহীম বয়স ছিল ১০০। এ সম্পর্কে সূরা যারিয়াতের ২৪-৩০ নং আয়াতেও আলোচনা রয়েছে।<br />
<br />
ইবরাহীম (عليه السلام) ফেরেশতা কর্তৃক পুত্র সন্তানের সুসংবাদ পাওয়ার পর তিনি তাদেরকে জিজ্ঞেস করলেন, তাহলে কী উদ্দেশ্যে আপনাদের আগমন? তারা উত্তরে বলল: আমরা লূতের কওমের বস্তি উলটিয়ে দেয়ার জন্য এসেছি। কিন্তু লুতের পরিবার ছাড়া। পরিবার বলতে যারা তাঁর প্রতি ঈমান এনেছে। এদের মাঝে লূত (عليه السلام)-এর স্ত্রী শামিল নয়। কারণ সে ঈমান আনেনি। যখন ফেরেশতারা তরুণ সুদর্শন যুবকের রূপ ধারণ করে লূত (عليه السلام)-এর নিকট আগমন করল তখন তিনি বললেন: আমরা তো আপনাদেরকে চিনতে পারছি না।<br />
<br />
সূরা যারিআতের ২৫ নং আয়াতে বলা হয়েছে তিনি প্রথমে সালাম দিলেন তারপর উক্ত কথা বললেন। ফেরেশতাগণ গুপ্ত রহস্য প্রকাশ করে দিয়ে বলেন: যা আপনার কওম অস্বীকার করছিল এবং যার আগমন সম্পর্কে তারা সন্দেহ করত আমরা সে বিষয় ও অকাট্য হুকুম নিয়ে আগমন করেছি। অর্থাৎ আমরা আল্লাহ তা‘আলার আযাব নিয়ে এসেছি। بِالْحَقِّ বলতে আযাবকে বুঝানো হয়েছে।<br />
<br />
তারপর ফেরেশতারা লূত (عليه السلام) কে বলল: আপনি রাতের যে কোন সময় আপনার পরিবার তথা মু’মিনদের নিয়ে এখান থেকে চলে যাবেন। আপনি তাদের পেছনে পেছনে চলবেন যাতে কোন মু’মিন বাদ না থেকে যায়। তবে সাবধান, তাদেরকে ধ্বংস করার সময় হয়তো চিৎকার আওয়াজ শোনা যাবে তখন কোনক্রমেই যেন আপনাদের কেউ পেছনের দিকে না তাকায়, যদি তাকায় তাহলে তাকেও আযাব গ্রাস করে নেবে।<br />
<br />
লূত (عليه السلام) কে ওয়াহী করে জানিয়ে দেয়া হয়েছে যে, সকাল হওয়ার পূর্বেই তাদেরকে সমূলে ধ্বংস করে দেয়া হবে অথবা دَابِرَ এর অর্থ হল; সর্বশেষ মানুষ, যে অবশিষ্ট থাকবে। অর্থাৎ তাকেও সকাল পর্যন্ত ধ্বংস করে দেয়া হবে। <br />
<br />
অন্যত্র আল্লাহ তা‘আলা বলেন: <br />
<br />
(إِنَّ مَوْعِدَهُمُ الصُّبْحُ ط أَلَيْسَ الصُّبْحُ بِقَرِيْبٍ) <br />
<br />
“নিশ্চয়ই প্রভাত তাদের জন্য নির্ধারিত সময়। প্রভাত কি নিকটবর্তী নয়?” (সূরা হূদ ১১:৮১)<br />
<br />
ফেরেশতারা লূত (عليه السلام)-এর বাড়িতে জাতির ধ্বংসের ফায়সালা করছে, আর ওদিক থেকে এলাকাবাসী খুব আনন্দের সাথে লূত (عليه السلام)-এর বাড়ির দিকে আগমন করছে। কারণ তাঁর বাড়িতে সুদর্শন কয়েকজন যুবক আগমন করেছে, তাদের সাথে সমকামিতা করবে। তারা লূত (عليه السلام)-এর কাছে দাবী করল, ঐ সব যুবকদেরকে তাদের হাতে তুলে দিতে যাতে তারা অসৎ উদ্দেশ্য সাধন করতে পারে। লূত (عليه السلام) তাদেরকে বুঝাতে চেষ্টা করলেন যে, তারা আমার মেহমান, কী করে তাদেরকে তোমাদের হাতে তুলে দিতে পারি? এটা তো আমার জন্য অপমান ও লজ্জাজনক বিষয়। লূত (عليه السلام)-এর এসব কথা শুনে তারা বলল: হে লূত! এ সকল অপরিচিত যুবকদের সাথে তোমার কী সম্পর্ক? তুমি কেন তাদের পক্ষ অবলম্বন করছ? আমরা কি তোমাকে অপরিচিতদের পক্ষ অবলম্বন করতে নিষেধ করিনি? অথবা তাদেরকে অতিথি হিসেবে বাড়িতে আশ্রয় দিতে নিষেধ করিনি? এ কথা যখন হচ্ছিল তখনও লূত (عليه السلام) জানতেন না যে, আগত যুবকরা আল্লাহ তা‘আলার প্রেরিত ফেরেশতা। তখন লূত (عليه السلام) তাদেরকে আরো বুঝিয়ে বললেন: একান্তই যদি তোমরা কিছু করতে চাও তাহলে আমার কন্যাগণ রয়েছে তাদেরকে বিয়ে করে তোমাদের চাহিদা পূর্ণ করে নাও। <br />
<br />
এখানে কন্যা বলতে নিজ জাতির মহিলাদেরকে বুঝানো হয়েছে। আল্লাহ তা‘আলা নাবী (সাল্লাল্লাহু ‘আলাইহি ওয়া সাল্লাম)-কে সম্বোধন করে নাবীর জীবনের শপথ করছেন; এতে নাবী (সাল্লাল্লাহু ‘আলাইহি ওয়া সাল্লাম)-এর আরো ফযীলত ও মর্যাদা প্রকাশ পেয়েছে। তবে অন্য কারো জন্য আল্লাহ তা‘আলা ছাড়া অন্যের নামে শপথ করা বৈধ নয়। আল্লাহ তা‘আলা হচ্ছেন একচ্ছত্র অধিপতি, তিনি যার ইচ্ছা শপথ করতে পারেন। তাঁকে কেউ বাধা দেয়ার নেই। আল্লাহ তা‘আলা বলছেন: যেরূপ নেশাগ্রস্থ ব্যক্তি নেশা করার ফলে জ্ঞানশূন্য হয়ে যায় এবং ভাল-মন্দ কিছু বুঝে না, অনুরূপ এরাও কুকর্মের নেশায় এমনভাবে বিভোর ছিল যে, লূত (عليه السلام)-এর এমন যুক্তিগ্রাহ্য ও নৈতিকতাপূর্ণ কথা তাদের বুঝে আসল না। <br />
<br />
ইবনু আব্বস (রাঃ) বলেন: আল্লাহ তা‘আলা তাঁর যতগুলো মাখলূক সৃষ্টি করেছেন তন্মধ্যে মুহাম্মাদ (সাল্লাল্লাহু ‘আলাইহি ওয়া সাল্লাম) অপেক্ষা অধিক মর্যাদাবান আর কাউকে করেননি। আল্লাহ তা‘আলা একমাত্র তাঁর জীবনেরই শপথ করেছেন অন্য কারো জীবনের শপথ করেননি। এসব আলোচনা সূরা হূদে বিস্তারিতভাবে করা হয়েছে। <br />
<br />
এসব বুঝ দেয়ার পরেও যখন তারা অবাধ্য হল তখন সূর্য উদয়ের সাথে সাথে বিকট আওয়াজ আসল, কেউ বলেছেন এটা জিবরীল (عليه السلام)-এর আওয়াজ। তাদের জনপদকে উল্টিয়ে ওপর-নীচ করে দেয়া হয়েছে। বলা হয়, তাদের জনপদকে শুন্যে তোলা হয়, তারপর সেখান থেকে উল্টিয়ে পৃথিবীতে ফেলে দেয়া হয়। এভাবে ওপরকে নীচ আর নীচকে উপর করে ধ্বংস করে দেয়া হয়। এও বলা হয় যে, তাদের ঘরের ছাদসহ তাদেরকে মাটিতে মিশিয়ে দেয়া হয়। তারপর তাদের ওপর এক বিশেষ ধরনের পাথরের বৃষ্টি বর্ষণ হয়। এভাবে তাদেরকে তিন প্রকার আযাব দিয়ে পৃথিবীর মানুষের জন্য এক নিদর্শন বানিয়ে দেয়া হয়।<br />
<br />
مُتَوَسِّمِيْنَ বলা হয় গভীরভাবে সমীক্ষা ও চিন্তা-ভাবনাকারীদেরকে। এদের জন্য এ ঘটনায় শিক্ষণীয় বিষয় রয়েছে। <br />
<br />
(لَبِسَبِيْلٍ مُّقِيْمٍ) <br />
<br />
অর্থাৎ তাদের জনপদের ধ্বংসাবশেষ চলাচলের সাধারণ রাস্তার ধারে। লূত- সম্প্রদায়ের জনপদ মদীনা হতে সিরিয়া যাওয়ার পথে পড়ে। প্রত্যেক যাতায়াতকারীকে তাদের জনপদ দিয়ে যেতে হয়। তাদের মোট পাঁচটি জনবসতি ছিল, যথা- স্বা‘বাহ, সা‘ওয়াহ, আমুরাহ, দূমা ও সাদুম। সাদুম ছিল সবচেয়ে বড় এবং একেই রাজধানী বা সবগুলোর কেন্দ্রস্থল মনে করা হত।  বলা হয় যে, জিবরীল (عليه السلام) নিজ বাহুতে ঐ সকল জনপদকে নিয়ে আকাশে চড়েন, এমনকি আসমানবাসীগণ তাদের কুকুর ও মোরগের আওয়াজ শুনতে পান। তারপর সে জনপদকে উল্টে দিয়ে নিক্ষেপ করা হয়।<br />
<br />
প্রতত্নতাত্ত্বিক আবিস্কার ও খননকার্য থেকে এ তত্ত্ব বেরিয়ে এসেছে যে, এ শহরটি ইসরাঈল ও জর্ডানের সীমান্তবর্তী এলাকায় মৃত সাগরের তীরে অবস্থিত। ওল্ড টেস্টামেন্টে এ শহরের নাম সুডুম (ঝঙউঙগ) । <br />
<br />
এ সম্পর্কে আমরা সূরা হূদের  ৬৯ নং আয়াত থেকে শুরু করে ৮৩ নং আয়াত পর্যন্ত আলোচনা করেছি। <br />
<br />
<b> আয়াত হতে শিক্ষণীয় বিষয়: </b><br />
<br />
১. ইবরাহীম (عليه السلام) একজন উত্তম মেজবান ছিলেন, অপরিচিত লোকদের সাথেও উত্তমভাবে মেহমানদারী করতেন। <br />
২. কারো কাছে দেখা করার পূর্বে সালাম দেয়া উচিত যেমন ফেরেশতারা নাবীদের বাড়িতে আগমন করলে দিতেন। <br />
৩. আল্লাহ তা‘আলা ইচ্ছা করলে বৃদ্ধ বয়সেও সন্তান দিতে পারেন, তাই সন্তানসহ যে কোন চাওয়া কেবল আল্লাহ তা‘আলার কাছেই চাইতে হবে। <br />
৪. আল্লাহ তা‘আলার রহমত থেকে নিরাশ হওয়া কবীরা গুনাহ । <br />
৫. পৃথিবীর বুকে সর্বপ্রথম লূত (عليه السلام)-এর জাতি সমকামিতায় লিপ্ত হয়, ফলে তাদের ওপর যে মর্মাান্তিক শাস্তি নেমে আসে তা জানতে পারলাম। <br />
৬. একজন মানুষ ভাল হলে তার পরিবারের সবাই ভাল নাও হতে পারে, যেমন লূত (عليه السلام) একজন নাবী (সাল্লাল্লাহু ‘আলাইহি ওয়া সাল্লাম) কিন্তু তাঁর স্ত্রী ঈমান আনেনি। <br />
৭. পূর্ববর্তী অবাধ্য জাতির বিবরণ তুলে ধরার কারণ হল যাতে তাদের থেকে আমরা শিক্ষা নিয়ে সতর্ক হই। <br />
</div></div></div></div><div class="panel panel-default"><div class="panel-heading" role="tab" id="heading_15_71_3"><h4 class="panel-title"><a role="button" data-toggle="collapse" data-parent="#accordion" href="#collapse_15_71_3" aria-expanded="true" aria-controls="collapse_15_71_3"><i class="more-less fa fa-plus"></i>আহসানুল বায়ান</a></h4></div><div id="collapse_15_71_3" class="panel-collapse collapse" role="tabpanel" aria-labelledby="heading_15_71_3"><div class="panel-body"><div class="tafseer_content"><p>লূত বলল, ‘একান্তই যদি তোমরা কিছু করতে চাও, তবে আমার এই কন্যাগণ রয়েছে।’ [১] <br /> <br />[১] অর্থাৎ, তোমরা এদেরকে বিবাহ করে নাও। তিনি নিজ জাতির মহিলাদেরকে নিজের কন্যা বললেন। উদ্দেশ্য, তোমরা মেয়েদেরকে বিবাহ কর অথবা যাদের স্ত্রী আছে তারা তাদের নিকট নিজ নিজ যৌনকামনা পূর্ণ কর। <br /></p></div></div></div></div><div class="panel panel-default"><div class="panel-heading" role="tab" id="heading_15_71_4"><h4 class="panel-title"><a role="button" data-toggle="collapse" data-parent="#accordion" href="#collapse_15_71_4" aria-expanded="true" aria-controls="collapse_15_71_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_15_71_4" class="panel-collapse collapse" role="tabpanel" aria-labelledby="heading_15_71_4"><div class="panel-body"><div class="tafseer_content"><p>সে বলল, ‘ওরা আমার মেয়ে* , যদি তোমরা করতেই চাও (তবে বিবাহের মাধ্যমে বৈধ উপায়ে কর)। <br /><br />*‘আমার মেয়ে’ দ্বারা উদ্দেশ্য কওমের মেয়েরা। কারণ, যে কোন কওমের নবী তাদের পিতাতুল্য।</p></div></div></div></div><div class="panel panel-default"><div class="panel-heading" role="tab" id="heading_15_71_5"><h4 class="panel-title"><a role="button" data-toggle="collapse" data-parent="#accordion" href="#collapse_15_71_5" aria-expanded="true" aria-controls="collapse_15_71_5"><i class="more-less fa fa-plus"></i>মুহিউদ্দীন খান</a></h4></div><div id="collapse_15_71_5" class="panel-collapse collapse" role="tabpanel" aria-labelledby="heading_15_71_5"><div class="panel-body"><div class="tafseer_content"><p>তিনি বললেনঃ যদি তোমরা একান্ত কিছু করতেই চাও, তবে আমার কন্যারা উপস্থিত আছে।</p></div></div></div></div><div class="panel panel-default"><div class="panel-heading" role="tab" id="heading_15_71_6"><h4 class="panel-title"><a role="button" data-toggle="collapse" data-parent="#accordion" href="#collapse_15_71_6" aria-expanded="true" aria-controls="collapse_15_71_6"><i class="more-less fa fa-plus"></i>জহুরুল হক</a></h4></div><div id="collapse_15_71_6" class="panel-collapse collapse" role="tabpanel" aria-labelledby="heading_15_71_6"><div class="panel-body"><div class="tafseer_content"><p>তিনি বললেন -- ''এরা আমার কন্যা, যদি তোমরা করতে চাও!’’</p></div></div></div></div></div>