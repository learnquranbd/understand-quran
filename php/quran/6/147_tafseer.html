<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_6_147_0"><h4 class="panel-title"><a role="button" data-toggle="collapse" data-parent="#accordion" href="#collapse_6_147_0" aria-expanded="true" aria-controls="collapse_6_147_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_6_147_0" class="panel-collapse collapse" role="tabpanel" aria-labelledby="heading_6_147_0"><div class="panel-body"><div class="tafseer_content">আল্লাহ তা'আলা বলেনঃ হে মুহাম্মাদ (সঃ)! তোমার বিরুদ্ধবাদী দল ইয়াহূদী এবং মুশরিকরা যদি তোমাকে মিথ্যা প্রতিপন্ন করে তবে তাদেরকে বলে দাও তোমাদের প্রভু বড়ই করুণাময়! একথা বলে তাদেরকে উৎসাহিত করা হচ্ছে যে, তারাও যেন তার সুপ্রশস্ত ও ব্যাপক করুণা যা করে, তাহলে রাসূল (সঃ)-এর অনুসরণের তাদেরকে তাওফীক প্রদান করা হবে। কেননা, যদি তিনি অনুগ্রহ না করেন তবে পাপী ও অপরাধীদের থেকে আল্লাহর শাস্তি কেউই টলাতে পারবে না। এখানে আগ্রহ উৎপাদন ও ভয় প্রদর্শন উভয়ই হচ্ছে। ভাবার্থ হচ্ছে-তোমরা রাসূল (সঃ)-এর বিরুদ্ধাচরণ কর না, নতুবা তার শাস্তিতে পাকড়াও হয়ে যাবে। সব জায়গাতেই আল্লাহ তা'আলা আগ্রহ উৎপাদন ও ভয় প্রদর্শন এক সাথেই এনেছেন। যেমন এই সূরার শেষে রয়েছে- “আল্লাহ সত্বর শাস্তি প্রদানকারী এবং ক্ষমাশীল।” অর্থাৎ তিনি লোকদের পাপরাশি ক্ষমাকারী আবার তাদেরকে কঠোর শাস্তি প্রদানকারীও বটে। অন্য জায়গায় তিনি বলেনঃ “হে নবী (সঃ)! আমার বান্দাদেরকে তুমি জানিয়ে দাও-আমি ক্ষমাশীল ও দয়ালু আর আমার শাস্তিও হচ্ছে অত্যন্ত যন্ত্রণাদায়ক।” অন্য জায়গায় তিনি বলেনঃ “তিনি পাপ মার্জনাকারী, তাওবা কবুলকারী এবং কঠোর শাস্তি প্রদানকারী।” আল্লাহ তা'আলা আর এক জায়গায় বলেনঃ “নিশ্চয়ই তোমার প্রভুর পাকড়াও অত্যন্ত কঠোর। তিনিই প্রথমবার সৃষ্টি করেন এবং পুনর্বারও সৃষ্টি করবেন। আর তিনি অতিশয় ক্ষমাশীল, অত্যন্ত স্নেহ পরায়ণ।" এ সম্পর্কীয় বহু আয়াত রয়েছে।</div></div></div></div><div class="panel panel-default"><div class="panel-heading" role="tab" id="heading_6_147_1"><h4 class="panel-title"><a role="button" data-toggle="collapse" data-parent="#accordion" href="#collapse_6_147_1" aria-expanded="true" aria-controls="collapse_6_147_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_6_147_1" class="panel-collapse collapse" role="tabpanel" aria-labelledby="heading_6_147_1"><div class="panel-body"><div class="tafseer_content"><p>অতঃপর যদি তারা আপনার উপর মিথ্যারোপ করে, তবে বলুন, ‘তোমাদের রব সর্বব্যাপী দয়ার মালিক এবং অপরাধী সম্প্রদায়ের উপর থেকে তাঁর শাস্তি রদ করা হয় না।‘ <br /> <br /></p></div></div></div></div><div class="panel panel-default"><div class="panel-heading" role="tab" id="heading_6_147_2"><h4 class="panel-title"><a role="button" data-toggle="collapse" data-parent="#accordion" href="#collapse_6_147_2" aria-expanded="true" aria-controls="collapse_6_147_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_6_147_2" class="panel-collapse collapse" role="tabpanel" aria-labelledby="heading_6_147_2"><div class="panel-body"><div class="tafseer_content"><b> ১৪৬-১৪৭ নং আয়াতের তাফসীর: </b><br />
<br />
ذِيْ ظُفُرٍ ‘নখবিশিষ্ট জীব’বলতে যে প্রাণীর নখ পৃথক নয়, বরং এক সাথে মিশে থাকে। যেমন উট। الْحَوَايَآ ‘নাড়ি-ভুঁড়ির চর্বি’ যে চর্বি নাড়িভুঁড়ির সাথে মিশে থাকে।<br />
<br />
আল্লাহ তা‘আলা ইয়াহূদীদের জুলুমের কারণে যে সকল প্রাণী ও বস্তু খাওয়া হারাম করেছিলেন তার বর্ণনা দিচ্ছেন। সূরা নিসার ১৬০ নং আয়াতে আল্লাহ তা‘আলা বলেন: <br />
<br />
(فَبِظُلْمٍ مِّنَ الَّذِيْنَ هَادُوْا حَرَّمْنَا عَلَيْهِمْ طَيِّبٰتٍ أُحِلَّتْ لَهُمْ وَبِصَدِّهِمْ عَنْ سَبِيْلِ اللّٰهِ كَثِيْرًا) <br />
<br />
“ভাল ভাল যা ইয়াহূদীদের জন্য বৈধ ছিল আমি তা তাদের জন্য অবৈধ করেছি তাদের সীমালঙ্ঘন এবং আল্লাহর পথে অনেককে বাধা দেয়ার কারণে।” <br />
<br />
তাদের ওপর হারামকৃত প্রাণীর অন্যতম হল: ذو  ظفر অর্থাৎ নখবিশিষ্ট পশু। নখবিশিষ্ট পশু বলতে এমন প্রাণী যার আঙ্গুলগুলো ফাঁক ফাঁক নয়। যেমন: উট, উটপাখি, হাঁস ইত্যাদি। জুলুমের কারণে এসব হারাম ছিল। কেবল সেসব প্রাণী বৈধ ছিল যাদের পায়ের ক্ষুর বা আঙ্গুল ফাঁক ফাঁক হত। (আয়সারুত তাফাসীর, অত্র আয়াতের তাফসীর)<br />
<br />
অনুরূপভাবে গরু-ছাগলের চর্বিও তাদের জন্য হারাম ছিল। তবে যে চর্বি গরু অথবা ছাগলের পিঠে হয় কিংবা নাড়ীভুড়ির সাথে মিশে থাকে অথবা হাড়ের সাথে মিশে থাকে তা হালাল ছিল।<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
لَعَنَ اللّٰهُ الْيَهُوْدَ حُرِّمَتْ عَلَيْهِمُ الشُّحُوْمُ فَجَمَّلُوْهَا فَبَاعُوْهَا<br />
<br />
ইয়াহূদীদের ওপর আল্লাহ তা‘আলার লা‘নত, কারণ তাদের ওপর চর্বি হরাম করা হয়েছিল। কিন্তু (নিষেধাজ্ঞা ভঙ্গ করে) চর্বি রিফাইন করত অতঃপর বিক্রি করত। (সহীহ বুখারী হা: ৩৪৬০, সহীহ মুসলিম হা: ১৫৮২)<br />
<br />
অন্যত্র রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
قَاتَلَ اللَّهُ الْيَهُودَ حُرِّمَتْ عَلَيْهِمْ الشُّحُومُ فَبَاعُوهَا وَأَكَلُوْا أَثْمَانَهَا <br />
<br />
ইয়াহূদীদেরকে আল্লাহ তা‘আলা ধ্বংস করুক। তাদের ওপর চর্বি হারাম করা হয়েছিল। কিন্তু (নিষেধাজ্ঞা ভঙ্গ করে) তা বিক্রি করত এবং তার মূল্য ভোগ করত। (সহীহ বুখারী হা: ২২২৪)<br />
<br />
পরের আয়াতে রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে আল্লাহ তা‘আলা বলেন, তোমার দুশমনদের বলে দাও: আল্লাহ তা‘আলা যেমন দয়ালু তেমনি পাপিষ্ঠদের শাস্তি দানে কঠোর। আল্লাহ তা‘আলা বলেন: <br />
<br />
(وَإِنَّ رَبَّكَ لَشَدِيْدُ الْعِقَابِ) <br />
<br />
“তোমার প্রতিপালক শাস্তি‎ দানে তো কঠোর।”(সূরা রা‘দ ১৩:৬)<br />
<br />
 نَبِّئْ عِبَادِيْٓ أَنِّيْٓ أَنَا الْغَفُوْرُ الرَّحِيْمُ - وَأَنَّ عَذَابِيْ هُوَ الْعَذَابُ الْأَلِيْمُ <br />
<br />
“আমার বান্দাদেরকে বলে দাও যে, আমি পরম ক্ষমাশীল, পরম দয়ালু এবং আমার শাস্তি‎- সে অতি যন্ত্রণাদায়ক শাস্তি‎!” (সূরা হিজর ১৫:৪৯-৫০)<br />
<br />
<b> আয়াত থেকে শিক্ষণীয় বিষয়: </b><br />
<br />
১. ইয়াহূদীদের জুলুমের কারণে তাদের ওপর শাস্তিস্বরূপ এসব বিধান দেয়া হয়েছিল।<br />
২. আল্লাহ তা‘আলা যেমন দয়ালু তেমন শাস্তি দানে কঠোর, সুতরাং আল্লাহ তা‘আলার দয়ার আশা রাখতে হবে এবং আল্লাহ তা‘আলার শাস্তির কথাও ভাবতে হবে।<br />
</div></div></div></div><div class="panel panel-default"><div class="panel-heading" role="tab" id="heading_6_147_3"><h4 class="panel-title"><a role="button" data-toggle="collapse" data-parent="#accordion" href="#collapse_6_147_3" aria-expanded="true" aria-controls="collapse_6_147_3"><i class="more-less fa fa-plus"></i>আহসানুল বায়ান</a></h4></div><div id="collapse_6_147_3" class="panel-collapse collapse" role="tabpanel" aria-labelledby="heading_6_147_3"><div class="panel-body"><div class="tafseer_content"><p>তবুও যদি তারা তোমাকে মিথ্যাজ্ঞান করে তাহলে বল, ‘তোমাদের প্রতিপালক ব্যাপক করুণাময়।[১] আর অপরাধী সম্প্রদায়ের উপর হতে তাঁর শাস্তি রদ হয় না।’[২] <br /> <br />[১] এই কারণেই মিথ্যাজ্ঞান সত্ত্বেও শাস্তি দেওয়ার ব্যাপারে তিনি তাড়াহুড়া করেন না। <br /> <br />[২] অর্থাৎ, অবকাশ দেওয়ার অর্থ এই নয় যে, আল্লাহর শাস্তি থেকে সব সময়ের জন্য সুরক্ষিত থাকবে। তিনি যখনই শাস্তি দেওয়ার সিদ্ধান্ত নেবেন, তখন তা কেউ রোধ করতে পারবে না।</p></div></div></div></div><div class="panel panel-default"><div class="panel-heading" role="tab" id="heading_6_147_4"><h4 class="panel-title"><a role="button" data-toggle="collapse" data-parent="#accordion" href="#collapse_6_147_4" aria-expanded="true" aria-controls="collapse_6_147_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_6_147_4" class="panel-collapse collapse" role="tabpanel" aria-labelledby="heading_6_147_4"><div class="panel-body"><div class="tafseer_content"><p>অতঃপর যদি তারা তোমাকে মিথ্যাবাদী বলে, তবে তুমি বল, তোমাদের রব সর্বব্যাপী দয়ার অধিকারী। আর তার আযাব অপরাধী কওম থেকে ফেরানো হয় না।</p></div></div></div></div><div class="panel panel-default"><div class="panel-heading" role="tab" id="heading_6_147_5"><h4 class="panel-title"><a role="button" data-toggle="collapse" data-parent="#accordion" href="#collapse_6_147_5" aria-expanded="true" aria-controls="collapse_6_147_5"><i class="more-less fa fa-plus"></i>মুহিউদ্দীন খান</a></h4></div><div id="collapse_6_147_5" class="panel-collapse collapse" role="tabpanel" aria-labelledby="heading_6_147_5"><div class="panel-body"><div class="tafseer_content"><p>যদি তারা আপনাকে মিথ্যবাদী বলে, তবে বলে দিনঃ তোমার প্রতিপালক সুপ্রশস্ত করুণার মালিক। তাঁর শাস্তি অপরাধীদের উপর থেকে টলবে না।</p></div></div></div></div><div class="panel panel-default"><div class="panel-heading" role="tab" id="heading_6_147_6"><h4 class="panel-title"><a role="button" data-toggle="collapse" data-parent="#accordion" href="#collapse_6_147_6" aria-expanded="true" aria-controls="collapse_6_147_6"><i class="more-less fa fa-plus"></i>জহুরুল হক</a></h4></div><div id="collapse_6_147_6" class="panel-collapse collapse" role="tabpanel" aria-labelledby="heading_6_147_6"><div class="panel-body"><div class="tafseer_content"><p>কাজেই তারা যদি তোমাকে প্রত্যাখ্যান করে তবে বলো -- ''তোমাদের প্রভু সর্বব্যাপী করুণার মালিক, কিন্ত তাঁর শাস্তি প্রতিহত হবে না অপরাধী সম্প্রদায়ের থেকে।’’</p></div></div></div></div></div>