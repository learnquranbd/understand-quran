<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_65_0"><h4 class="panel-title"><a role="button" data-toggle="collapse" data-parent="#accordion" href="#collapse_2_65_0" aria-expanded="true" aria-controls="collapse_2_65_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_65_0" class="panel-collapse collapse" role="tabpanel" aria-labelledby="heading_2_65_0"><div class="panel-body"><div class="tafseer_content"><b> ইয়াহূদীদের প্রতিশ্রতি ভঙ্গ এবং চেহারার পরিবর্তন </b><br />
<br />
সূরাহ্ আ‘রাফের ১৬৩ নং আয়াতে এ ঘটনা বিস্তারিত বর্ণিত হয়েছে। সেখানে এর তাফসীরও ইনশা’আল্লাহ পূর্ণভাবে করা হবে। ঐ লোকগুলো আইলা নামক গ্রামের অধিবাসী ছিলো। শনিবার দিনের সম্মান করা তাদের ওপর ফরয করে দেয়া হয়েছিলো। ঐ দিন শিকার করা তাদের জন্য নিষিদ্ধ ছিলো। আর মহান আল্লাহর হুকুমে সেই দিনই নদীর তীরে মাছ খুব বেশি আসতো। তারা একটা কৌশল অবলম্বন করতো। একটা গর্ত খনন করে শনিবারে এর মধ্যে জাল, রশি ও ঝোপ-ঝাড় ফেলে রাখতো। শনিবার মাছসমূহ ঐ ফাঁদে পড়তো এবং রোববার রাতে তারা সেগুলো ধরে নিতো। ঐ অপরাধের কারণে মহান আল্লাহ তাদের রূপ পাল্টে দেন।<br />
<br />
মুজাহিদ (রহঃ) বলেন, তাদের আকার পরিবর্তন হয়নি। বরং অন্তর পরিবর্তন হয়েছিল। এটা শুধুমাত্র উপমা দেয়ার জন্য আনা হয়েছে। যেমন মহান আল্লাহ ‘আমলহীন ‘আলিমের দৃষ্টান্ত দিয়েছেন গাধার সাথে। কিন্তু এ উক্তিটি দুর্বল। তাছাড়া এটা কুর’আনুল কারীমের প্রকাশ্য শব্দের বিপরীত।<br />
<br />
ইবনু ‘আব্বাস (রাঃ) বলেন যে, যুবকেরা বানর হয়েছিলো এবং বুড়োরা শূকর হয়েছিলো। (তাফসীর ইবনু আবী হাতিম ১/২১০) কাতাদাহ (রহঃ) বলেন যে, নারী পুরুষ সবাই লেজযুক্ত বানর হয়ে গিয়েছিলো। (তাফসীর ইবনু আবী হাতিম ১/২০৯) আকাশ থেকে বাণী হয়ঃ ‘তোমরা সব বানর হয়ে যাও।’ আর তেমনই সব বানর হয়ে যায়। যেসব লোক তাদেরকে ঐ কৌশল অবলম্বন করতে নিষেধ করেছিলো তারা তখন তাদের নিকট এসে বলতে থাকেঃ ‘আমরা কি তোমাদেরকে পূর্বেই নিষেধ করিনি?’ তখন তারা মাথা নেড়ে সম্মতি জানায়। ইবনু ‘আব্বাস (রাঃ) বলেন যে, অল্প সময়ের মধ্যে তারা সব ধ্বংস হয়ে গিয়েছিলো এবং তাদের বংশ বৃদ্ধি হয়নি। (হাদীসটির সনদ হাসান। তাফসীর ইবনু আবী হাতিম ১/২০৯) দুনিয়ার কোন আকার পরিবর্তিত বিকৃত গোত্র তিন দিনের বেশি বাঁচেনি। এরাও তিন দিনের মধ্যেই ধ্বংস হয়ে যায়। নাক ঘসতে ঘসতে তারা সব মারা যায়। পানাহার ও বংশ বৃদ্ধি সবই বিদায় নেয়। যে বানরগুলো এখন আছে এবং তখনও ছিলো, এরা তো জন্তু এবং এরা গতানুগতিকভাবেই সৃষ্টি হয়েছে। মহান আল্লাহ যা চান এবং যেভাবে চান সেভাবেই সৃষ্টি করেন। (তাফসীর তাবারী ২/১৬৭) তিনি মহান, ক্ষমতাবান।<br />
<br />
<br />
<b> ঘটনার বিস্তারিত বিবরণ </b><br />
<br />
ইবনু ‘আব্বাস (হাদীসটির সনদ য‘ঈফ) (রাঃ) বলেন যে, শুক্রবারের মর্যাদা ও সম্মান রক্ষা করা তাদের ওপর ফরয করা হয়, কিন্তু তারা শুক্রবারের পরিবর্তে শনিবারকে পছন্দ করে। ঐ দিনের সম্মানার্থে তাদের জন্য ঐ দিন শিকার করা হারাম করা হয়। এদিকে মহান আল্লাহর পরীক্ষা হিসেবে ঐদিনই সমস্ত মাছ নদীর ধারে চলে আসতো এবং লাফ-ঝাঁপ দিতো। অন্য দিন সেগুলো দেখাই যেতো না। কিছু দিন পর্যন্ত তো ঐসব লোক নীরবই থাকে এবং শিকার করা হতে বিরত থাকে। একদিন এদের মধ্যে এক লোক এই ফন্দি বের করে, শনিবার মাছ ধরে জালের মধ্যে আঁটকে দেয় এবং তীরের কোন জিনিসের সাথে বেঁধে রাখে। এরপর রোববার দিন গিয়ে সেগুলো বের করে নেয় এবং বাড়ীতে এনে রান্না করে খায়। মাছের সুঘ্রাণ পেয়ে লোকেরা তাকে জিজ্ঞেস করলে সে বলেঃ ‘আমি তো আজ রোববার মাছ শিকার করেছি।’ অবশেষে এ রহস্য প্রকাশ হয়ে যায়। লোকেরাও ঐ কৌশল পছন্দ করে এবং ঐভাবে তারাও মাছ শিকার করতে থাকে। কেউ কেউ নদীর তীরে গর্ত খনন করে। শনিবার মাছগুলো ঐ গর্তের ভিতরে জমা হলে তারা এর মুখ বন্ধ করে দিতো। রোববার ধরে নিতো। তাদের মধ্যে যারা খাঁটি মু’মিন ছিলো তারা তাদেরকে এ কাজে বাধা দিতো এবং নিষেধ করতো। কিন্তু তাদের উত্তর এই হতো ‘আমরা তো শনিবার শিকারই করি না, শিকার করি আমরা রোববার।’<br />
<br />
শিকারীরা ও নিষেধকারীদের ছাড়া আরো একটি দল সৃষ্টি হয়, যারা দুই দলকেই সন্তুষ্ট রাখতো। তারা নিজেরা শিকার করতো না বটে, কিন্তু যারা শিকার করতো তাদেরকে নিষেধও করতো না। বরং নিষেধকারীগণকে বলতোঃ<br />
<br />
﴿لِمَ تَعِظُوْنَ قَوْمَا١ۙ اِ۟للّٰهُ مُهْلِكُهُمْ اَوْ مُعَذِّبُهُمْ عَذَابًا شَدِیْدًا١ؕ قَالُوْا مَعْذِرَةً اِلٰى رَبِّكُمْ وَلَعَلَّهُمْ یَتَّقُوْنَ﴾<br />
<br />
‘তোমরা এমন সম্প্রদায়কে উপদেশ কেন দিচ্ছো যাদেরকে মহান আল্লাহ ধ্বংস করবেন কিংবা কঠিন শাস্তি দিবেন? তোমরা তো তোমাদের কর্তব্য পালন করেছো যেহেতু তাদেরকে নিষেধ করেছো। তারা যখন মানছে না তখন তাদেরকে তাদের কাজের ওপর ছেড়ে দাও।’ তখন নিষেধকারীগণ উত্তর দিতোঃ ‘প্রথমতঃ এ জন্য যে, আমরা মহান আল্লাহর নিকট ওযর পেশ করতে পারবো। দ্বিতীয়তঃ এ জন্যও যে, তারা হয়তো আজ না হয় কাল কিংবা কাল না হয় পরশু আমাদের কথা মানতে পারে এবং মহান আল্লাহর কঠিন শাস্তি হতে মুক্তি পেয়ে যেতে পারে।’ (৭ নং সূরাহ আল আ‘রাফ, আয়াত  নং ১৬৪) অবশেষে এই মু’মিন দলটি সেই কৌশলীদল হতে সম্পূর্ণ রূপে সম্পর্ক ছিন্ন করলো এবং তাদের থেকে পৃথক হয়ে গেলো। গ্রামের মধ্যস্থলে একটি প্রাচীর দিয়ে দিলো। একটি দরজা দিয়ে এরা যাতায়াত করতো এবং অপর দরজা দিয়ে ঐ ফাঁকিবাজরা যাতায়াত করতো। এভাবেই দীর্ঘদিন অতিবাহিত হয়। হঠাৎ এক বিস্ময়কর ঘটনা ঘটে। একবার রাত্রি শেষে ভোর হলো। মু’মিনরা সব জেগে উঠেছেন। কিন্তু এ পর্যন্ত ঐ ফাকিবাজরা তাদের দরজা খুলছে না এবং কোন সাড়া শব্দও পাওয়া যাচ্ছেনা। মু’মিনরা বিষ্মিত হলেন যে, ব্যাপার কি? অনেক বিলম্বের পরেও যখন তাদের কোন খোঁজ পাওয়া গেলো না তখন তারা প্রাচীরের ওপর উঠে গেলো। সেখানে এক বিষ্ময়কর দৃশ্য তারা অবলোকন করলো। তারা দেখলো যে, ঐ ফন্দিবাজরা নারী ও শিশুসহ সবাই বানর হয়ে গেছে। তাদের ঘরগুলো রাতে যেমন বন্ধ ছিলো ঐরূপ বন্ধই আছে, আর ভিতরের সমস্ত মানুষ বানরের আকার বিশিষ্ট হয়ে গেছে এবং তাদের লেজও গজিয়েছে। শিশুরা ছোট বানর, পুরুষেরা বড় বানর এবং নারীরা বানরীতে পরিণত হয়েছে। প্রত্যেককেই চেনা যাচ্ছে যে, এ অমুক লোক সে অমুক নারী এবং এ অমুক শিশু ইত্যাদি। ইবনু ‘আব্বাস (রাঃ) বলেন, মহান আল্লাহ যদি নিষেধকারীদলকে রক্ষা করেছেন মর্মে সংবাদ না দিতো তাহলে আমরা বলতাম মহান আল্লাহ তাদের সবাইকে ধ্বংস করেছেন। তিনি আরো বলেন এটাই হলো সেই গ্রাম যার সম্পর্কে মহান আল্লাহ মুহাম্মাদ (সাল্লাল্লাহু ‘আলাইহি ওয়া সাল্লাম)-কে নির্দেশ বলেনঃ <br />
<br />
﴿وَسْـَٔلْهُمْ عَنِ الْقَرْیَةِ الَّتِیْ كَانَتْ حَاضِرَةَ الْبَحْرِ﴾<br />
<br />
‘তাদের জিজ্ঞেস করো ঐ জনবসতি সম্পর্কে যা সমুদ্রের উপকূলে বিদ্যমান ছিলো।’ (৭ নং সূরাহ আল আ‘রাফ, আয়াত-১৬৩)<br />
<br />
এতে যে শুধু মাছ শিকারকারীরাই ধ্বংস হয়েছিলো তা নয়, বরং যারা তাদেরকে শুধু নিষেধ করেই চুপচাপ বসে থাকতো এবং তাদের সাথে মেলা-মেশা বন্ধ করতো না তারাও ধ্বংস হয়েছিলো। এ শাস্তি থেকে শুধুমাত্র তারাই মুক্তি পেয়েছিলো যারা তাদেরকে নিষেধ করে তাদের থেকে সম্পূর্ণরূপে পৃথক হয়েছিলো।<br />
<br />
<b> যে ইয়াহূদীদের বানর ও শুকরে রূপান্তিরত করা হয়েছিলো তাদের বংশধর বর্তমানের বানর ও শুকর নয় </b><br />
<br />
মহান আল্লাহ ইরশাদ করেনঃ  ﴿فَاَخَذَهُ اللّٰهُ نَكَالَ الْاٰخِرَةِ وَ الْاُوْلٰى﴾<br />
<br />
‘অতঃপর মহান আল্লাহ তাকে ধৃত করলেন আখিরাত ও ইহকালের দণ্ডের নিমিত্ত।’ (৭৯ নং সূরাহ্ নাযি‘আত, আয়াত নং ২৫) অপর আয়াতে মহান আল্লাহ বলেনঃ<br />
<br />
﴿وَ لَقَدْ اَهْلَكْنَا مَا حَوْلَكُمْ مِّنَ الْقُرٰى وَ صَرَّفْنَا الْاٰیٰتِ لَعَلَّهُمْ یَرْجِعُوْنَ﴾<br />
<br />
আমি তো ধ্বংস করেছিলাম তোমাদের চতুস্পার্শ্ববর্তী জনপদসমূহ; আমি তাদেরকে বিভিন্নভাবে আমার নিদর্শনাবলী বিবৃত করেছিলাম, যাতে তারা ফিরে আসে সৎ পথে। (৪৬ নং সূরাহ্ আহকাফ, আয়াত  নং ২৭)<br />
<br />
যাহ্হাক (রহঃ) ইবনু ‘আব্বাস (রাঃ) থেকে বর্ণনা করেন যে, বানী ইসরাঈলের পাপের শাস্তি স্বরূপ তাদেরকে বানরে রূপান্তিরত করা হয়। তারা পৃথিবীতে মাত্র তিন দিন জীবিত ছিলো, কারণ রূপান্তিরত কোন ব্যক্তি তিন দিনের বেশি বাঁচেনা। তারা আহার করতো না, পান করতো না এবং তারা কোন বংশধরও রেখে যায়নি। মহান আল্লাহ যা ইচ্ছা তা করেন, যাকে যেমনভাবে ইচ্ছা তেমনভাবে রূপান্তিরত করেন। বানর, শুকর এবং অন্যান্য প্রাণী মহান আল্লাহ ছয় দিনে সৃষ্টি করেছেন যা তাঁর কিতাব থেকে জানা যায়। (তাফসীর তাবারী ২/১৬৭)<br />
<br />
পবিত্রতা লঙ্ঘন করার কারণে সাব্বাদবাসীদের জন্যও মহান আল্লাহ বিপর্যয় সৃষ্টি করেছিলেন। অনুরূপভাবে মহান আল্লাহ ফির‘আউন সম্পর্কে বলেনঃ<br />
<br />
﴿ فَاَخَذَهُ اللّٰهُ نَكَالَ الْاٰخِرَةِ وَ الْاُوْلٰى﴾<br />
<br />
ফলে মহান আল্লাহ তাকে ধৃত করলেন আখিরাত ও ইহকালের দণ্ডের নিমিত্ত। (৭৯ নং সূরাহ্ নাযি‘আত, আয়াত  নং ২৫) ইবনু ‘আব্বাস (রাঃ) বলেনঃ মহান আল্লাহ ঐ জনপদকে এর পার্শ্ববর্তী অন্যান্যদের জন্য একটি উপমা হিসেবে রেখে দিয়েছেন, যাতে তারা এ থেকে শিক্ষা লাভ করে। তারা দেখুক যে, কেমন ছিলো সেই শাস্তি! অনুরূপভাবে মহান আল্লাহ বলেনঃ<br />
<br />
﴿وَلَقَدْ اَهْلَكْنَا مَا حَوْلَكُمْ مِّنَ الْقُرٰى وَ صَرَّفْنَا الْاٰیٰتِ لَعَلَّهُمْ یَرْجِعُوْنَ﴾<br />
<br />
‘আমি তো ধ্বংস করেছিলাম তোমাদের চতুস্পার্শ্ববর্তী জনপদসমূহ; আমি তাদেরকে বিভিন্নভাবে আমার নিদর্শনাবলী বিবৃত করেছিলাম, যাতে তারা ফিরে আসে সৎ পথে। (৪৬ নং সূরাহ্ আহকাফ, আয়াত নং ২৭)<br />
<br />
অতএব মহান আল্লাহর ‘আযাবের নিদর্শন ও শিক্ষণীয় তাদের জন্যও যারা পরবর্তী সময়ে পৃথিবীতে আগমন করবে এবং কিতাবের মাধ্যমে ঘটনা জানতে পারবে। আয়াতের ভাবার্থ এও যে, গ্রামবাসী যে বিপর্যয় ও শাস্তির সম্মুখীন হয়েছিলো তার কারণ ছিলো মহান আল্লাহর নিষেধাজ্ঞাকে অবজ্ঞা ও তাদের কপটতা। সুতরাং যাদের অন্তরে মহান আল্লাহ-ভীতি রয়েছে তারা এ থেকে শিক্ষা লাভ করবে যাতে গ্রামবাসীদের প্রতি যে শাস্তি নেমে এসেছিলো তা তাদের ওপর পতিত না হয়। ইমাম আবূ ‘আবদুল্লাহ ইবনু বাত্তাহ (রহঃ) আবূ হুরায়রাহ্ (রাঃ) থেকে বর্ণনা করেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) ইরশাদ করেছেনঃ<br />
<br />
"لا ترتكبوا ما ارتكب (২) اليهود، فتستحلوا محارم الله بأدنى الحيل"<br />
<br />
‘তোমরা তেমনটি করো না যা ইয়াহূদীরা করেছিলো। মহান আল্লাহ তাদেরকে যা নির্দেশ করেছিলেন তা তারা অমান্য করেছে ফন্দি করার মাধ্যমে।’ (হাদীস সহীহ। ইরওয়া আল গালীল ৫/৩৭৫, ১৫৩৫)এ হাদীসটি সম্পূর্ণ সহীহ, এর সমস্ত বর্ণনাকারী নির্ভরযোগ্য। মহান আল্লাহই সবচেয়ে ভালো জানেন।<br />
</div></div></div></div><div class="panel panel-default"><div class="panel-heading" role="tab" id="heading_2_65_1"><h4 class="panel-title"><a role="button" data-toggle="collapse" data-parent="#accordion" href="#collapse_2_65_1" aria-expanded="true" aria-controls="collapse_2_65_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_65_1" class="panel-collapse collapse" role="tabpanel" aria-labelledby="heading_2_65_1"><div class="panel-body"><div class="tafseer_content"><p>আর তোমাদের মধ্যে যারা শনিবার সম্পর্কে সীমালঙ্ঘন করেছিলো তাদের কে তোমরা নিশ্চিতভাবে জেনেছিলে [১]। ফলে আমরা তদেরকে বলেছিলাম, ‘তোমরা ঘৃণিত বানরে পরিণত হও’। <br /> <br />[১] আয়াতে বর্ণিত এ ঘটনাটি দাউদ ‘আলাইহিস সালাম-এর আমলেই সংঘটিত হয়। ইসরাঈল-বংশধরদের জন্য শনিবার ছিল পবিত্র এবং সাপ্তাহিক উপাসনার জন্য নির্ধারিত দিন। এ দিন মৎস শিকার নিষিদ্ধ ছিল। তারা সমুদ্রোপকূলের অধিবাসী ছিল বলে মৎস শিকার ছিল তাদের প্রিয় কাজ। তারা প্রথম প্রথম কলা-কৌশলের অন্তরালে এবং পরে সাধারণ পদ্ধতিতে ব্যাপকভাবে মৎস শিকার করতে থাকে। এতে তারা দুই দলে বিভক্ত হয়ে যায়। একদল ছিল সৎ ও বিজ্ঞ লোকদের। তারা এ অপকর্মে বাধা দিলেন। কিন্তু প্রতিপক্ষ বিরত হলো না। অবশেষে তারা এদের সাথে যাবতীয় সম্পর্ক ছিন্ন করে পৃথক হয়ে গেলেন। এমনকি বাসস্থানও দুই ভাগে ভাগ করে নিলেন। একভাগে অবাধ্যরা বসবাস করতো আর অপর ভাগে সৎ ও বিজ্ঞজনেরা বাস করতেন। একদিন তারা অবাধ্যদের বস্তিতে অস্বাভাবিক নীরবতা লক্ষ্য করলেন। অতঃপর সেখানে পৌছে দেখলেন যে, সবাই বিকৃত হয়ে বানরে রূপান্তরিত হয়ে গেছে। কাতাদাহ বলেন, তাদের যুবকরা বানরে এবং বৃদ্ধরা শুকরে পরিণত হয়ে গিয়েছিল। রূপান্তরিত বানররা নিজ নিজ আত্মীয় স্বজনকে চিনতো এবং তাদের কাছে এসে অঝোরে অশ্রু বিসর্জন করতো। হাদীসে এসেছে, জনৈক সাহাবী একবার রাসূল সাল্লাল্লাহু ‘আলাইহি ওয়াসাল্লামকে জিজ্ঞেস করলেনঃ ইয়া রাসূলাল্লাহ আমাদের যুগের বানর ও শুকরগুলো কি সেই রূপান্তরিত ইয়াহুদী সম্প্রদায়? তিনি বললেন, &#34;আল্লাহ্ তা'আলা যখন কোন সম্প্রদায়কে ধ্বংস করেন অথবা তাদেরকে শাস্তি দিয়ে থাকেন তখন তিনি তাদের অবশিষ্ট বংশধর রাখেন না। বস্তুতঃ বানর ও শূকর পৃথিবীতে তাদের পূর্বেও ছিল। [মুসলিমঃ ২৬৬৩] সুতরাং বর্তমান বানরদের সাথে রূপান্তরিত বানর ও শূকরের কোন সম্পর্ক নেই। [দেখুন, আত-তাফসীরুস সহীহ] যেমনিভাবে এ ধারণা করারও কোন সুযোগ নেই যে, মানুষ কোন এক সময় বানরের বংশধর ছিল। </p></div></div></div></div><div class="panel panel-default"><div class="panel-heading" role="tab" id="heading_2_65_2"><h4 class="panel-title"><a role="button" data-toggle="collapse" data-parent="#accordion" href="#collapse_2_65_2" aria-expanded="true" aria-controls="collapse_2_65_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_65_2" class="panel-collapse collapse" role="tabpanel" aria-labelledby="heading_2_65_2"><div class="panel-body"><div class="tafseer_content"><b> ৬৪-৬৬ নং আয়াতের তাফসীর: </b><br />
<br />
শনিবারের অবাধ্যতার ঘটনার কথা রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর যুগে ইয়াহূদীদেরকে আল্লাহ তা‘আলা স্মরণ করে দিচ্ছেন। এ সম্পর্কে আল্লাহ তা‘আলা সূরা আ‘রাফে বিস্তারিতভাবে বলেন:<br />
<br />
(وَاسْئَلْھُمْ عَنِ الْقَرْیَةِ الَّتِیْ کَانَتْ حَاضِرَةَ الْبَحْرِﺭ اِذْ یَعْدُوْنَ فِی السَّبْتِ اِذْ تَاْتِیْھِمْ حِیْتَانُھُمْ یَوْمَ سَبْتِھِمْ شُرَّعًا وَّیَوْمَ لَا یَسْبِتُوْنَﺫ لَا تَاْتِیْھِمْﹱ کَذٰلِکَﹱ نَبْلُوْھُمْ بِمَا کَانُوْا یَفْسُقُوْنَﯲوَاِذْ قَالَتْ اُمَّةٌ مِّنْھُمْ لِمَ تَعِظُوْنَ قَوْمَاﺫ اۨللہُ مُھْلِکُھُمْ اَوْ مُعَذِّبُھُمْ عَذَابًا شَدِیْدًاﺚ قَالُوْا مَعْذِرَةً اِلٰی رَبِّکُمْ وَلَعَلَّھُمْ یَتَّقُوْنَﯳفَلَمَّا نَسُوْا مَا ذُکِّرُوْا بِھ۪ٓ اَنْجَیْنَا الَّذِیْنَ یَنْھَوْنَ عَنِ السُّوْ۬ئِ وَاَخَذْنَا الَّذِیْنَ ظَلَمُوْا بِعَذَابٍۭ بَئِیْسٍۭ بِمَا کَانُوْا یَفْسُقُوْنَﯴفَلَمَّا عَتَوْا عَمَّا نُھُوْا عَنْھُ قُلْنَا لَھُمْ کُوْنُوْا قِرَدَةً خَاسِئِیْنَ ) <br />
<br />
“তাদেরকে সমুদ্র তীরবর্তী জনপদবাসীদের সম্বন্ধে জিজ্ঞাসা কর, তারা শনিবারে সীমালংঘন করত, শনিবার উদ্যাপনের দিন মাছ পানিতে ভেসে তাদের নিকট আসত। কিন্তু যেদিন তারা শনিবার উদ্যাপন করত না সেদিন তারা তাদের নিকট আসত না। এভাবে আমি তাদেরকে পরীক্ষা করেছিলাম, যেহেতু তারা সত্যত্যাগ করত। স্মরণ কর, তাদের এক দল বলেছিল, ‘আল্লাহ যাদেরকে ধ্বংস করবেন কিংবা কঠোর শাস্তি দেবেন, তোমরা তাদেরকে উপদেশ দাও কেন?’তারা বলেছিল, ‘তোমাদের প্রতিপালকের নিকট দায়িত্ব-মুক্তির জন্য এবং যাতে তারা সাবধান হয় এজন্য’, যে উপদেশ তাদেরকে দেয়া হয়েছিল তারা যখন সেটা বিস্মৃত হয় তখন যারা অসৎকার্য হতে নিবৃত্ত হত তাদেরকে আমি উদ্ধার করি এবং যারা জুলুম করে তারা কুফরী করত বলে আমি তাদেরকে কঠোর শাস্তি দেই। তারা যখন নিষিদ্ধ কার্য ঔদ্ধত্যসহকারে করতে লাগল তখন তাদেরকে বললাম, ‘ঘৃণিত ও নিকৃষ্ট বানর হয়ে যাও।”(সূরা আ‘রাফ ৭:১৬৩-১৬৬)<br />
<br />
ঐ লোকগুলো আইলা নামক গ্রামের অধিবাসী ছিল। শনিবার দিনের সম্মান করা তাদের ওপর ফরজ করা হয়েছিল। তাদের জন্য ঐদিনে শিকার করা নিষিদ্ধ ছিল। আর আল্লাহ তা‘আলার হুকুমে সেই দিনেই নদীর ধারে মাছ খুব বেশি আসত, তাই তারা একটা কৌশল অবলম্বন করত। ঐ অপরাধের কারণে আল্লাহ তা‘আলা তাদের আকৃতি বদলে দেন।<br />
<br />
ইবনু আব্বাস (রাঃ) বলেন, যুবকরা বানর হয়েছিল এবং বুড়োরা শূকর হয়েছিল।<br />
<br />
কাতাদাহ (রাঃ) বলেন: নারী-পুরুষ সবাই লেজযুক্ত বানর হয়ে গিয়েছিল। আকাশ থেকে ঘোষণা আসে: “তোমরা সব বানর হয়ে যাও।” যারা তাদেরকে ঐ কৌশল অবলম্বন করতে নিষেধ করেছিল, তারা তখন তাদের নিকট এসে বলতে থাকে: আমরা কি তোমাদেরকে পূর্বেই নিষেধ করিনি? তখন তারা মাথা নেড়ে সম্মতি জানায়।<br />
<br />
ইবনু আব্বাস (রাঃ) বলেন: অল্প সময়ের মধ্যে তারা সব ধ্বংস হয়ে গিয়েছিল এবং তাদের বংশ বৃদ্ধি হয়নি। দুনিয়ায় কোন আকার পরিবর্তিত গোত্র তিন দিনের বেশি বাঁচেনি। এরাও তিন দিনের মধ্যেই ধ্বংস হয়ে যায়। নাক ঘষতে ঘষতে তারা সব মারা যায়। পানাহার ও বংশ বৃদ্ধি সবই বিদায় নেয়। যে বানরগুলো এখানো আছে এরা তো জন্তু এবং এরা এভাবেই সৃষ্ট হয়েছে। আল্লাহ তা‘আলা যা চান এবং যেভাবে চান তাই সৃষ্টি করেন এবং সেভাবেই সৃষ্টি করেন।<br />
<br />
ঘটনার বিস্তারিত আলোচনা: ইবনু আব্বাস (রাঃ) বলেন: শুক্রবারের মর্যাদা ও সম্মান রক্ষা করা তাদের ওপর ফরয করা হয়, কিন্তু তারা শুক্রবারের পরবর্তীতে শনিবারকে পছন্দ করে। ঐ দিনের সম্মানার্থে তাদের জন্য ঐ দিনে মৎস শিকার হারাম করে দেয়া হয়। অপরদিকে আল্লাহ তা‘আলার পরীক্ষা হিসেবে ঐদিনই সমস্ত মাছ নদীর ধারে চলে আসত এবং লাফ-ঝাঁপ দিত। অন্য দিনে ওগুলো দেখাই যেত না। কিছু দিন পর্যন্ত ঐসব লোক নীরবই থাকে এবং শিকার করা হতে বিরত থাকে। একদিন ওদের মধ্যে একটি লোক এ ফন্দি বের করে শনিবার মাছ ধরে জালের মধ্যে আটকে দেয় এবং ঘাটের কোন জিনিসের সঙ্গে বেঁধে রাখে। তারপর রোববার দিন গিয়ে ওগুলো বের করে নেয় এবং বাড়িতে এনে রেখে দেয়। মাছের সুগন্ধ পেয়ে লোকেরা তাকে জিজ্ঞাসা করলে সে বলে, “আমি তো আজ (রবিবার) মাছ শিকার করেছি। অবশেষে এ রহস্য প্রকাশ হয়ে যায়। লোকেরাও ঐ কৌশল পছন্দ করে এবং ঐভাবে তারা মাছ শিকার করতে থাকে। এর এক পর্যায়ে দেখা গেল যে, ঐ অবাধ্য লোকেদের নারী-পুরুষ সবাই নিকৃষ্ট বা লাঞ্ছিত বানর হয়ে গেল। আল্লাহ তা‘আলা ভাল জানেন। (তাফসীর ইবনে কাসীর, অত্র আয়াতের তাফসীর) <br />
<br />
আর আল্লাহ তা‘আলা এ ঘটনাকে ঐ সময়কার ও তৎপরবর্তী সকল লোকেদের জন্য উপদেশস্বরূপ বর্ণনা করেছেন, যাতে মানুষ জেনে-শুনে আল্লাহ তা‘আলার বিধান অমান্য না করে এবং হালাল ও হারামকে পরিবর্তন করার জন্য কোন রকম কৌশল ও ফন্দির পথ অবলম্বন না করে।<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: ইয়াহূদীরা যা করেছিল তোমরা তা করো না। ফন্দি করে হারামকে হালালরূপে গ্রহণ করো না। অর্থাৎ শরীয়তের নির্দেশাবলীতে ফন্দি ও কৌশল হতে বেঁচে থাক। (ইরওয়াউল গালীল হা: ১৫৩৫)<br />
<br />
সুতরাং আমাদের সতর্ক থাকা উচিত যাতে মাযহাব বা দলের মতের সাথে না মিলের কারণে কুরআন ও সহীহ সুন্নাহর কোন বিধানকে পরিবর্তন করার অপপ্রয়াস না চালাই। <br />
<br />
<b> আয়াত হতে শিক্ষণীয় বিষয়: </b><br />
<br />
১. ইয়াহূদীরা আল্লাহ তা‘আলার নির্দেশ অমান্য করার অপকৌশল গ্রহণ করার কারণে তাদের ওপর আপতিত শাস্তির কথা জানলাম। <br />
২. শরীয়তের বিধানকে পরিবর্তন ও পরিবর্ধন করা ইয়াহূদীদের কাজ।<br />
৩. বিজ্ঞানী ডারউনের অভিমত (বানর থেকে মানুষের সৃষ্টি) সঠিক নয়, কারণ এ আয়াত থেকে জানতে পারলাম তাদের বংশ বৃদ্ধি হয়নি, দুনিয়ায় তারা তিন দিনের বেশি বাঁচেনি। <br />
</div></div></div></div><div class="panel panel-default"><div class="panel-heading" role="tab" id="heading_2_65_3"><h4 class="panel-title"><a role="button" data-toggle="collapse" data-parent="#accordion" href="#collapse_2_65_3" aria-expanded="true" aria-controls="collapse_2_65_3"><i class="more-less fa fa-plus"></i>আহসানুল বায়ান</a></h4></div><div id="collapse_2_65_3" class="panel-collapse collapse" role="tabpanel" aria-labelledby="heading_2_65_3"><div class="panel-body"><div class="tafseer_content"><p>তোমাদের মধ্যে যারা শনিবারে (১) (বিশ্রামের দিনে) সীমালংঘন করেছিল, তাদেরকে তোমরা নিশ্চিতভাবে জান। আমি তাদেরকে বলেছিলাম, ‘তোমরা ঘৃণিত বানর হয়ে যাও।’ <br /> <br />(১) শনিবারের দিন ইয়াহুদীদেরকে মাছ ধরতে এবং অন্যান্য যে কোনও পার্থিব কাজ করতে নিষেধ করা হয়েছিল। কিন্তু তারা একটি বাহানা বানিয়ে আল্লাহর নির্দেশকে লঙ্ঘন করল। শনিবারের দিন (পরীক্ষা স্বরূপ) মাছ সংখ্যায় অনেক বেশী আসত। তারা খাল কেটে নিল, তাতে মাছগুলো আটকা পড়ে যেত এবং পরদিন রবিবারে সেগুলো ধরে নিত। <br /></p></div></div></div></div><div class="panel panel-default"><div class="panel-heading" role="tab" id="heading_2_65_4"><h4 class="panel-title"><a role="button" data-toggle="collapse" data-parent="#accordion" href="#collapse_2_65_4" aria-expanded="true" aria-controls="collapse_2_65_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_65_4" class="panel-collapse collapse" role="tabpanel" aria-labelledby="heading_2_65_4"><div class="panel-body"><div class="tafseer_content"><p>আর তোমাদের মধ্যে যারা শনিবারের ব্যাপারে সীমালঙ্ঘন করেছিল, তাদেরকে অবশ্যই তোমরা জান। অতঃপর আমি তাদেরকে বললাম, ‘তোমরা নিকৃষ্ট বানর হয়ে যাও’।</p></div></div></div></div><div class="panel panel-default"><div class="panel-heading" role="tab" id="heading_2_65_5"><h4 class="panel-title"><a role="button" data-toggle="collapse" data-parent="#accordion" href="#collapse_2_65_5" aria-expanded="true" aria-controls="collapse_2_65_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_65_5" class="panel-collapse collapse" role="tabpanel" aria-labelledby="heading_2_65_5"><div class="panel-body"><div class="tafseer_content"><p>তোমরা তাদেরকে ভালরূপে জেনেছ, যারা শনিবারের ব্যাপারে সীমা লঙ্ঘণ করেছিল। আমি বলেছিলামঃ তোমরা লাঞ্ছিত বানর হয়ে যাও।</p></div></div></div></div><div class="panel panel-default"><div class="panel-heading" role="tab" id="heading_2_65_6"><h4 class="panel-title"><a role="button" data-toggle="collapse" data-parent="#accordion" href="#collapse_2_65_6" aria-expanded="true" aria-controls="collapse_2_65_6"><i class="more-less fa fa-plus"></i>জহুরুল হক</a></h4></div><div id="collapse_2_65_6" class="panel-collapse collapse" role="tabpanel" aria-labelledby="heading_2_65_6"><div class="panel-body"><div class="tafseer_content"><p>তদুপরি তোমাদের মধ্যে যারা সাব্বাথের নিয়ম লঙঘন করেছিল তাদের কথা নিশ্চয়ই জানা আছে, তাই আমরা তাদের বলেছিলাম -- “তোমরা ঘৃণ্য বানর হয়ে যাও।”</p></div></div></div></div></div>