<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_17_0"><h4 class="panel-title"><a role="button" data-toggle="collapse" data-parent="#accordion" href="#collapse_2_17_0" aria-expanded="true" aria-controls="collapse_2_17_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_17_0" class="panel-collapse collapse" role="tabpanel" aria-labelledby="heading_2_17_0"><div class="panel-body"><div class="tafseer_content"><b> মুনাফিকদের লক্ষণ </b><br />
<br />
مثال কে ‘আরবীতে مثيل বলে। এর বহুবচন أمثال আসে। যেমন মহান আল্লাহ ইরশাদ করেনঃ<br />
﴿وَ تِلْكَ الْاَمْثَالُ نَضْرِبُهَا لِلنَّاسِ١ۚ وَ مَا یَعْقِلُهَاۤ اِلَّا الْعٰلِمُوْنَ﴾<br />
<br />
মানুষের জন্য এসব দৃষ্টান্ত বর্ণনা করে থাকি, কিন্তু শুধু জ্ঞানী ব্যক্তিরাই এটা বুঝে (২৯ নং সূরাহ্ ‘আনকাবূত, আয়াত  নং ৪৩) আয়াতটির ভাবার্থ এই যে, যে মুনাফিকরা সঠিক পথের পরিবর্তে ভ্রান্ত পথ এবং দৃষ্টির পরিবর্তে দৃষ্টিহীনতাকে ক্রয় করে থাকে, তাদের দৃষ্টান্ত ঐ ব্যক্তির ন্যায় যে অন্ধকারে আগুন জ্বালিয়েছে, তার ফলে আশে পাশের জিনিস তার চোখে পড়েছে। মনের উদ্বিগ্নতা দূর হয়ে উপকার লাভের আশার সঞ্চার হয়েছে, এমন সময়ে হঠাৎ আগুন নিভে গেছে এবং চারিদিক ভীষণ অন্ধকারে ছেয়ে গেছে। কাজেই সে রাস্তা দেখতে পাচ্ছে না। এছাড়া লোকটি বধির, সে কারো কথা শুনতে পায় না; সে বোবা, তার কথা রাস্তার কেউ শুনতে পায় না এবং সেও রাস্তার কোন লোককে জিজ্ঞেস করতে পারে না; সে অন্ধ, আলোতেও সে কাজ চালাতে পারে না। এখন তাহলে সে পথ পাবে কি করে? মুনাফিকরা ঠিক তারই মতো। সঠিক পথ ছেড়ে তারা পথ হারিয়ে ফেলেছে এবং ভালো ছেড়ে মন্দের কামনা করছে। এই উদাহরণে বুঝা যাচ্ছে যে, ঐসব লোক ঈমান কবূল করার পরে কুফরী করেছিলো। যেমন কুর’আনুল কারীমের অনেক জায়গায় তা স্পষ্টভাবে বিদ্যমান আছে। মহান আল্লাহই ভালো জানেন।<br />
<br />
ইমাম রাযী (রহঃ) স্বীয় তাফসীরের মধ্যে সুদ্দী (রহঃ) হতে এরূপ বর্ণনা করে বলেছেন যে, এই তুলনা সম্পূর্ণরূপে সঠিক। কেননা মুনাফিকরা ইমানের আলো লাভ করার পর তাদের মুনাফিকির কারণে তা নিভে গিয়েছে এবং এর ফলে তারা অস্থির হয়ে পড়েছে। <br />
<br />
ইমাম ইবনু জারীর (রহঃ) বলেন, যাদের সম্পর্কে এ উপমা প্রদান করা হয়েছে তাদের ভাগ্যে কখনও ইমান লাভ সম্ভব হয়নি। কেননা ইতোপূর্বে মহান আল্লাহ বলেছেনঃ وما هم بمؤمنين অর্থাৎ যদিও তারা মুখে মহান আল্লাহর ওপর এবং কিয়ামতের ওপর ইমান আনার কথা বলছে, কিন্তু প্রকৃতঅর্থে তারা ঈমানদার নয়। তবে বাস্তব কথা হলো এই পবিত্র আয়াতে তাদের অস্বীকৃতি ও কপটতার সময়কার সংবাদ দেয়া হয়েছে। এর দ্বারা এ অস্বীকৃতি বুঝায়না যে, এই অস্বীকৃতি ও কপটতার পূর্বে তারা ঈমান এনেছিলো। বরং হতে পারে যে, তারা ঈমান আনার পর তা হতে সরে পড়েছিলো। অতঃপর তাদের অন্তরে মোহর মেরে দেয়া হয়েছে। যেমন মহান আল্লাহ বলেনঃ <br />
<br />
ذٰلِكَ بِاَنَّهُمْ اٰمَنُوْا ثُمَّ كَفَرُوْا فَطُبِعَ عَلٰى قُلُوْبِهِمْ فَهُمْ لَا یَفْقَهُوْنَ.<br />
<br />
‘তার কারণ এই যে, তারা ঈমান আনে, তারপর কুফরী করে। এজন্য তাদের অন্তরে মোহর লাগিয়ে দেয়া হয়েছে। যার ফলে তারা কিছুই বুঝে না।’ (৬৩ নং সূরাহ আল মুনাফিকূন, আয়াত নং ৩)<br />
<br />
এই কারণেই কোন কোন উপমাতে আলো ও অন্ধকার এর উল্লেখ আছে। অর্থাৎ ঈমানের কালিমা প্রকাশ করার কারণে দুনিয়ায় আলো হয়ে গিয়েছে। কিন্তু অন্তরে অস্বীকৃতি থাকার কারণে আখিরাতের অন্ধকার তাদেরকে ঘিরে নিয়েছে। একটি দলের উপমা একটি লোকের সাথে প্রায়ই এসে থাকে। মহান আল্লাহ অন্যত্র বলেনঃ <br />
<br />
رَاَیْتَهُمْ یَنْظُرُوْنَ اِلَیْكَ تَدُوْرُ اَعْیُنُهُمْ كَالَّذِیْ یُغْشٰى عَلَیْهِ مِنَ الْمَوْتِ.<br />
<br />
‘তুমি দেখবে মৃত্যু ভয়ে অচেতন ব্যক্তির ন্যায় চোখ উল্টিয়ে তারা তোমার দিকে তাকাচ্ছে।’ (৩৩ নং সূরাহ আল আহযাব, আয়াত ১৯) অন্য এক জায়গায় মহান আল্লাহ বলেনঃ<br />
<br />
مَا خَلْقُكُمْ وَلَا بَعْثُكُمْ اِلَّا كَنَفْسٍ وَّاحِدَةٍ<br />
<br />
‘তোমাদের সকলের সৃষ্টি ও পুনরুত্থান একজন মানুষের সৃষ্টি ও পুনরুত্থানের মতোই।’ (৩১ নং সূরাহ লুকমান, আয়াত ২৮)<br />
<br />
যারা তাওরাত শিক্ষা করে কিন্তু সে অনুযায়ী কাজ করে না তাদের উপমা দিয়ে মহান আল্লাহ বলেনঃ <br />
<br />
﴿كَمَثَلِ الْحِمَارِ یَحْمِلُ اَسْفَارًا﴾<br />
<br />
‘তাদের দৃষ্টান্ত হলো গাধার মতো, যে বহু কিতাবের বোঝা বহন করে কিন্তু তা বুঝে না।’ (৬২ নং সূরাহ আল জুমু‘আহ, আয়াত ৫) এ সব আয়াতে দলের উপমা একের সাথে দেয়া হয়েছে।<br />
<br />
অনুরূপভাবে উপরোক্ত আয়াতে মুনাফিক দলের উপমা একটি লোকের সাথে দেয়া হয়েছে। কেউ কেউ বলেন অনুমতি বাক্য হবে নিম্নরূপঃ  مثل قصتهم كمثل قصة الذين استوقدوا نارا.<br />
<br />
‘তাদের ঘটনার উপমা ঐ সব লোকের ঘটনার মতো যারা আগুন জ্বালিয়েছে। কেউ কেউ বলেন আগুন জ্বালায় তো একজন, কিন্তু এমন একটি দলের জন্য জ্বালিয়ে থাকে যে দল তার সাথে রয়েছে। <br />
<br />
মহান আল্লাহ তাদের আলো ছিনিয়ে নিয়েছেন, এর অর্থ এই যে, যে আলো তাদের জন্য উপকারী ছিলো তা সরিয়ে নিয়েছেন এবং যেমনভাবে আগুন নিভে যাবার পর তা ধুঁয়া এবং অন্ধকার থেকে যায় তদ্রুপ তাদের কাছে ক্ষতিকর জিনিস যেমন সন্দেহ, কুফর এবং নিফাক রয়ে গেছে, সুতরাং তারা নিজেরাও পথ দেখতে পায় না, অন্যের ভালো কথাও শুনতে পায় না এবং কারো কাছে প্রশ্নও করতে পারে না। এখন পুনরায় সঠিকপথে আসা অসম্ভব হয়ে গেছে। এর সমর্থনে মুফাস্সিরগণের অনেক পর্যালোচনা রয়েছে। ইবনু ‘আব্বাস, ইবনু মাস‘উদ (রাঃ) সহ কতিপয় সাহাবীগণের মতে ‘রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর মাদীনায় আগমনের পর কতকগুলো লোক ইসলাম গ্রহণ করে, কিন্তু পরে আবার মুনাফিক হয়ে যায়। তাদের উপমা ঐ লোকটির মতো যে অন্ধকারে রয়েছে। অতঃপর আগুন জ্বালিয়ে আলো লাভ করেছে এবং আশে পাশের ভালোমন্দ দেখতে পেয়েছে। আর কোন পথে কি আছে তার সবই জানতে পেরেছে। এমন সময় হঠাৎ আগুন নিভে গিয়েছে ফলে আলো হারিয়ে গিয়েছে। এখন পথে কি আছে না আছে তা আর সে জানতে পারে না। মুনাফিকরা ঠিক এরকমই শিরক ও কুফরের অন্ধকারে নিমজ্জিত ছিলো। অতঃপর ঈমান এনে ভালো মন্দ তথা হালাল-হারাম অনুধাবন করতে পারে। কিন্তু পুনরায় কুফরী করার কারণে হালাল-হারাম ও ভালো-মন্দের মাঝে কোন পার্থক্য নির্ণয় করতে পারে না।<br />
 <br />
“তারা বধির, মুক, অন্ধ” প্রসঙ্গে ইবনু ‘আব্বাস (রাঃ) বলেন, তারা হিদায়াতের কথা শোনা হতে বধির, হিদায়াতের কথা বলা হতে মুক তথা বোবা, আর হিদায়াতের কথা বোঝার ক্ষেত্রে তারা অন্ধ। ফলে তারা হিদায়াতের দিকে ফিরে আসবে না। আর কাতাদাহ (রহঃ) বলেন, ফলে তারা তাওবাহ করবে না এবং তারা মহান আল্লাহকে স্মরণও করবে না।	<br />
</div></div></div></div><div class="panel panel-default"><div class="panel-heading" role="tab" id="heading_2_17_1"><h4 class="panel-title"><a role="button" data-toggle="collapse" data-parent="#accordion" href="#collapse_2_17_1" aria-expanded="true" aria-controls="collapse_2_17_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_17_1" class="panel-collapse collapse" role="tabpanel" aria-labelledby="heading_2_17_1"><div class="panel-body"><div class="tafseer_content"><p>তাদের উপমা [১], ঐ ব্যক্তির ন্যায়, যে আগুন জ্বালালো; তারপর যখন আগুন তার চারদিক আলোকিত করলো, আল্লাহ্‌ তখন তাদের আলো নিয়ে গেলেন এবং তাদেরকে ঘোর অন্দকারে ফেলে দিলেন, যাতে তারা কিছুই দেখতে পায় না। <br /> <br />[১] আল্লাহ্ তা'আলা এখানে মুনাফেকদের সম্পর্কে দু’টো উপমা দিয়েছেন। ইবনে কাসীর বলেন, দু’টি উপমা দু’ধরনের মুনাফিকদের জন্য দেয়া হয়েছে। প্রথম উপমার মর্মার্থ হলোঃ মুনাফেকরা হলো এমন ব্যক্তির মত, যে ব্যক্তি অন্ধকারে থাকার কারণে অনেক কষ্টে আগুন জ্বলিয়েছে, যার আলোতে সে ভাল-মন্দ চিনতে পেরেছে। এবং আশা করছে যে, সে এ আলো তার জন্য স্থায়ী হবে। ইত্যবসরে আল্লাহ্ তার কাছ থেকে সে আলো নিয়ে গেলেন। ফলে সে অন্ধকারে হিমশিম খেতে লাগল। যতটুকু আলো পেয়েছিল তাও চলে গেল, কিন্তু রয়ে গেল কষ্টদায়ক আগুন। এতে সে কয়েক ধরণের অন্ধকারে পতিত হলো- রাতের অন্ধকার, মেঘের অন্ধকার, বৃষ্টির অন্ধকার ও আলোর পরে হঠাৎ করে সৃষ্ট অন্ধকার অনুরূপভাবে মুনাফেকদের অবস্থা হলো -তারা ঈমানদার থেকে ঈমানের আলো পেয়েছে। তাদের কাছে সে আলোর লেশমাত্রও ছিল না। তারপর যখন তারা সাময়িকভাবে এর দ্বারা আলোকিত ও উপকৃত হলো, পার্থিব জীবনে হত্যা থেকে নিস্কৃতি পেল, সম্পদ রক্ষা পেল ও সাময়িক নিরাপত্তা লাভ করলো। ইত্যবসরে তাদের উপর মৃত্যু এসে পড়ল। ফলে তারা সে আলো থেকে সম্পূর্ণরূপে বঞ্চিত হলো। তাদের উপর আপতিত হলো যাবতীয় দুঃখ-দুর্দশা, চিন্তা ও শাস্তি। এতে করে সে কয়েক ধরণের অন্ধকারে পতিত হলো- কবরের অন্ধকার, কুফরীর অন্ধকার, নিফাকের অন্ধকার, গোনাহর অন্ধকার সর্বোপরি জাহান্নামের অন্ধকার। যে অন্ধকার থেকে তার কোন মুক্তি নেই। [তাফসীর আস-সাদী] <br /> <br />‘আতা বলেন, এ আয়াতাংশ মুনাফিকদের দৃষ্টান্ত। তারা প্রকাশ্য দৃষ্টিতে ভালো মন্দ দেখে ও চিনে বটে, কিন্তু অন্তদৃষ্টি অন্ধ হয়ে যাওয়ায় তারা তা কবুল করতে পারে না। ইবনে যায়েদ বলেন, তারা যখন ঈমান আনল, তাদের অন্তরে ঈমানের আলো জ্বলল, যেভাবে আগুন জ্বালালে চারদিক আলোকিত হয় ঠিক সেভাবে। এরপর যখন তারা কাফের হয়ে গেল, তখন আল্লাহ্‌ তা'আলা তাদের ঈমানের নূর বিলুপ্ত করে দিলেন, যেখানে আগুন নিভে গেলে আলো চলে যায়। ফলে তারা অন্ধকারে ডুবে গিয়ে কিছুই দেখতে পেল না। [তাফসীরে ইবনে কাসীর] <br /></p></div></div></div></div><div class="panel panel-default"><div class="panel-heading" role="tab" id="heading_2_17_2"><h4 class="panel-title"><a role="button" data-toggle="collapse" data-parent="#accordion" href="#collapse_2_17_2" aria-expanded="true" aria-controls="collapse_2_17_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_17_2" class="panel-collapse collapse" role="tabpanel" aria-labelledby="heading_2_17_2"><div class="panel-body"><div class="tafseer_content"><b> ১৭ ও ১৮ নং আয়াতের তাফসীর: </b><br />
<br />
আল্লাহ তা‘আলা পূর্বোক্ত আয়াতগুলোতে মুনাফিকদের আলামত ও বৈশিষ্ট্য আলোচনা পর এখানে তাদের ক্রিয়াকলাপকে বাস্তবতার সাথে উপমা দিচ্ছেন। এখানে আল্লাহ তা‘আলা মুনাফিকদের দু’টি দৃষ্টান্ত দিয়েছেন। প্রথমতঃ আগুনের দৃষ্টান্ত। দ্বিতীয়তঃ পানির দৃষ্টান্ত। <br />
<br />
প্রথম দৃষ্টান্ত: তাদের অবস্থান এমন যে, কোন ব্যক্তি আগুন প্রজ্জ্বলিত করল আলো গ্রহণ ও উপকৃত হওয়ার জন্য। যাতে সে আলোর দ্বারা ইসলামে প্রবেশ করতে পারে। কিন্তু তাদের অন্তরে আল্লাহ তা‘আলার প্রতি ঈমান না থাকায় সে আলো ধরে রাখতে পারে না।  ফলে আগুন প্রজ্জ্বলনের কারণে যে আলো হয় আল্লাহ তা‘আলা তা নিয়ে যান। আল্লাহ তা‘আলা বলেন: <br />
<br />
(ذَھَبَ اللہُ بِنُوْرِھِمْ) <br />
<br />
তিনি তাদের আলো নিয়ে যান। তাদেরকে অন্ধকারের মধ্যে ফেলে রাখেন।<br />
<br />
দ্বিতীয় দৃষ্টান্ত: তাদেরকে সাদৃশ্য দিয়েছেন ঐ ব্যক্তির সাথে যে ব্যক্তিকে বৃষ্টি পেল তাতে রয়েছে অন্ধকার, বজ্রধ্বনি ও বিদ্যুৎচমক। তা থেকে বাঁচার জন্য ভয়ে কানে আঙ্গুল প্রবেশ করিয়ে দেয় এবং চোখ বন্ধ করে ফেলে। কারণ কুরআন আদেশ, নিষেধ ও সম্বোধন নিয়ে মুনাফিকদের প্রতি বজ্রাঘাতের ন্যায় নাযিল হয়েছে। এ দৃষ্টান্ত ১৯ ও ২০ নং আয়াতে বর্ণিত হয়েছে।<br />
<br />
ইবনু আব্বাস, ইবনু মাসউদ (রাঃ) ও আরো কয়েকজন সাহাবী থেকে বর্ণিত তারা বলেন: রাসূলুল্লাহ (সাল্লাল্লাহু ‘আলাইহি ওয়া সাল্লাম) মদীনায় আগমনের পর কতকগুলো লোক ইসলাম গ্রহণ করে, কিন্তু পরে তারা মুনাফিক হয়ে যায়। তাদের উপমা ঐ লোকটির মত, যে অন্ধকারে রয়েছে অতঃপর আগুন জ্বালিয়ে আলো লাভ করেছে এবং আশে-পাশের ভাল-মন্দ জিনিস দেখতে পেয়েছে, আর কোন্ পথে কী আছে তা সবই জানতে পেরেছে। এমন সময় হঠাৎ আগুন নিভে যাওয়ার ফলে আলো হারিয়ে গেছে; এখন পথে কী আছে না আছে তা জানতে পারে না। ঠিক এ রকমই মুনাফিকরা শির্ক ও কুফরের অন্ধকারে ছিল। অতঃপর ঈমান এনে ভাল-মন্দ অর্থাৎ কুফর-ইসলাম ইত্যাদি চিনতে পারল। কিন্তু পুনরায় কাফির হয়ে যায়; ফলে ইসলামের হালাল-হারাম ও ভাল-মন্দের মধ্যে পার্থক্য করতে পারে না।<br />
<br />
অন্য বর্ণনায় ইবনু আব্বাস (রাঃ) বলেন: এটি মুনাফিকদের দৃষ্টান্ত, তারা ইসলাম গ্রহণ করার কারণে সম্মান পেয়ে যায়। মুসলিমদের মধ্যে শামিল হয়ে উত্তরাধিকার এবং গনীমতের অংশ ইত্যাদি পেতে থাকে। কিন্তু মরণের সঙ্গে সঙ্গেই এ সম্মান হারিয়ে যায়। যেমন, আগুনের আলো নিভে গেলেই সব শেষ হয়ে যায়।<br />
<br />
(صُمّۭ بُکْمٌ عُمْیٌ) <br />
<br />
‘তারা বধির, বাকশক্তিহীন ও অন্ধ’এ আয়াত দ্বারা বুঝা যাচ্ছে যে, মুনাফিকরা সত্য প্রকাশ করতে বধির, বাকশক্তিহীন ও সত্য প্রত্যক্ষ করতে অন্ধ প্রভৃতি দোষে দুষ্ট।<br />
<br />
আল্লাহ তা‘আলা অন্যত্র তাদের বধিরতা, বাকশক্তিহীনতা ও অন্ধত্বের অর্থ বর্ণনা করেছেন। তা হল তাদের কর্ণ, অন্তর ও দৃষ্টিশক্তি দ্বারা উপকৃত না হওয়া। আল্লাহ তা‘আলা বলেন, <br />
<br />
(وَجَعَلْنَا لَھُمْ سَمْعًا وَّاَبْصَارًا وَّاَفْئِدَةًﺘ فَمَآ اَغْنٰی عَنْھُمْ سَمْعُھُمْ وَلَآ اَبْصَارُھُمْ وَلَآ اَفْئِدَتُھُمْ مِّنْ شَیْءٍ اِذْ کَانُوْا یَجْحَدُوْنَﺫ بِاٰیٰتِ اللہِ وَحَاقَ بِھِمْ مَّا کَانُوْا بِھ۪ یَسْتَھْزِءُوْنَ) <br />
<br />
“আমি তাদেরকে কান, চোখ ও অন্তর দিয়েছিলাম: কিন্তু শোনার, দেখার ও বুঝার (এ শক্তিগুলো) তাদের কোনো কাজে আসল না। কারণ, তারা আল্লাহর আয়াতগুলোকে অস্বীকার করেছিল। যা নিয়ে তারা ঠাট্টা-তামাশা করত তা-ই তাদেরকে ঘিরে ফেলল।” (সূরা আহক্বাফ ৪৬:২৬, আযওয়াউল বায়ান ১/৬৪) অতএব তাদের কান, চোখ ও হৃদয় থাকা সত্যেও উপকৃত না হতে পারায় যেন তারা বধির, বাকশক্তিহীন ও অন্ধ।<br />
<br />
<b> আয়াত থেকে শিক্ষণীয় বিষয়: </b><br />
<br />
১. মুনাফিকরা সুবিধাবাদী, স্বার্থ হাসিল করার লক্ষে যখন যাদের সাথে যেমন আচরণ করা দরকার তেমন আচরণ করে।<br />
২. মুনাফিকরা সত্য গ্রহণে বধির, বাকশক্তিহীন ও অন্ধ।<br />
</div></div></div></div><div class="panel panel-default"><div class="panel-heading" role="tab" id="heading_2_17_3"><h4 class="panel-title"><a role="button" data-toggle="collapse" data-parent="#accordion" href="#collapse_2_17_3" aria-expanded="true" aria-controls="collapse_2_17_3"><i class="more-less fa fa-plus"></i>আহসানুল বায়ান</a></h4></div><div id="collapse_2_17_3" class="panel-collapse collapse" role="tabpanel" aria-labelledby="heading_2_17_3"><div class="panel-body"><div class="tafseer_content"><p>তাদের দৃষ্টান্ত, যেমন এক ব্যক্তি অগ্নি-প্রজ্বলিত করল; তা যখন তার চারদিক আলোকিত করল, আল্লাহ তখন তাদের জ্যোতিঃ অপসারিত করলেন এবং তাদেরকে ঘোর অন্ধকারে ফেলে দিলেন; তারা কিছুই দেখতে পায় না। <br /> <br />(১) আব্দুল্লাহ ইবনে মাসউদ এবং অন্যান্য সাহাবা (রাঃ) গণ এর অর্থ এই বর্ণনা করেন যে, যখন রসূল (সাঃ) মদীনায় গমন করলেন, তখন কিছু লোক ইসলাম গ্রহণ করে। কিন্তু তারা সত্বর আবার মুনাফিক্ব হয়ে যায়। তাদের দৃষ্টান্ত সেই লোকের মত যে অন্ধকারে ছিল; তারপর সে বাতি জ্বালাল। ফলে তার চতুর্দিক আলোকিত হয়ে গেল এবং উপকারী ও অপকারী জিনিস তার সামনে পরিষ্কার হয়ে গেল। হঠাৎ সে বাতি নিভে গেল এবং পুনরায় চতুর্দিক অন্ধকারাচ্ছন্ন হয়ে গেল। এই অবস্থা হল মুনাফিক্বদের। প্রথমে তারা শির্কের অন্ধকারে ডুবে ছিল। তারপর মুসলিম হয়ে আলোয় আসে। হালাল, হারাম এবং ভাল-মন্দ জেনে যায়। অতঃপর তারা আবার কুফরী ও নিফাক্বের দিকে ফিরে যায় ফলে সমস্ত আলো নিভে যায়। <em>(ফাতহুল ক্বাদীর)</em></p></div></div></div></div><div class="panel panel-default"><div class="panel-heading" role="tab" id="heading_2_17_4"><h4 class="panel-title"><a role="button" data-toggle="collapse" data-parent="#accordion" href="#collapse_2_17_4" aria-expanded="true" aria-controls="collapse_2_17_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_17_4" class="panel-collapse collapse" role="tabpanel" aria-labelledby="heading_2_17_4"><div class="panel-body"><div class="tafseer_content"><p>তাদের উপমা ঐ ব্যক্তির মত, যে আগুন জ্বালাল। এরপর যখন আগুন তার চারপাশ আলোকিত করল, আল্লাহ তাদের আলো কেড়ে নিলেন এবং তাদেরকে ছেড়ে দিলেন এমন অন্ধকারে যে, তারা দেখছে না।</p></div></div></div></div><div class="panel panel-default"><div class="panel-heading" role="tab" id="heading_2_17_5"><h4 class="panel-title"><a role="button" data-toggle="collapse" data-parent="#accordion" href="#collapse_2_17_5" aria-expanded="true" aria-controls="collapse_2_17_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_17_5" class="panel-collapse collapse" role="tabpanel" aria-labelledby="heading_2_17_5"><div class="panel-body"><div class="tafseer_content"><p>তাদের অবস্থা সে ব্যক্তির মত, যে লোক কোথাও আগুন জ্বালালো এবং তার চারদিককার সবকিছুকে যখন আগুন স্পষ্ট করে তুললো, ঠিক এমনি সময় আল্লাহ তার চারদিকের আলোকে উঠিয়ে নিলেন এবং তাদেরকে অন্ধকারে ছেড়ে দিলেন। ফলে, তারা কিছুই দেখতে পায় না।</p></div></div></div></div><div class="panel panel-default"><div class="panel-heading" role="tab" id="heading_2_17_6"><h4 class="panel-title"><a role="button" data-toggle="collapse" data-parent="#accordion" href="#collapse_2_17_6" aria-expanded="true" aria-controls="collapse_2_17_6"><i class="more-less fa fa-plus"></i>জহুরুল হক</a></h4></div><div id="collapse_2_17_6" class="panel-collapse collapse" role="tabpanel" aria-labelledby="heading_2_17_6"><div class="panel-body"><div class="tafseer_content"><p>তাদের উপমা একজনের উদাহরণের মতো যিনি প্রদীপ জ্বালালেন, কিন্তু যখন এর চার পাশের সব-কিছু এ আলোকিত করল তখন আল্লাহ্ তাদের দীপ্তি নিয়ে নিলেন ও তাদের ফেলে রাখলেন ঘোর অন্ধকারে, তাই তারা পথঘাট দেখতে পায় না।</p></div></div></div></div></div>