<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_22_0"><h4 class="panel-title"><a role="button" data-toggle="collapse" data-parent="#accordion" href="#collapse_2_22_0" aria-expanded="true" aria-controls="collapse_2_22_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_22_0" class="panel-collapse collapse" role="tabpanel" aria-labelledby="heading_2_22_0"><div class="panel-body"><div class="tafseer_content"><b> তাওহীদ আল উলুহিয়াহ </b><br />
<br />
এখান থেকে মহান আল্লাহর তাওহীদ বা একাত্মবাদ ও তাঁর উলুহিয়াতের বর্ণনা শুরু হচ্ছে। তিনি স্বীয় বান্দাগণকে অস্তিত্বহীনতা থেকে অস্তিত্বের দিকে টেনে এনেছেন, তিনিই প্রত্যেক প্রকাশ্য ও অপ্রকাশ্য নি‘য়ামত দান করেছেন, তিনিই যমীনকে বিছানা স্বরূপ বানিয়েছেন এবং আকাশকে ছাদ করেছেন। যেমন অন্য আয়াতে আছেঃ<br />
<br />
﴿وَ جَعَلْنَا السَّمَآءَ سَقْفًا مَّحْفُوْظًا١ۖۚ وَّ هُمْ عَنْ اٰیٰتِهَا مُعْرِضُوْنَ﴾<br />
<br />
আর আকাশকে করেছি সুরক্ষিত ছাদ ; কিন্তু তারা আকাশস্থিত নিদর্শনাবলী হতে মুখ ফিরিয়ে নেয়। (২১ নং সূরাহ্ আম্বিয়া, আয়াত  নং ৩২)<br />
<br />
আকাশ থেকে বারিধারা বর্ষণ করার অর্থ হচ্ছে মেঘমালা হতে বৃষ্টি বর্ষণ করা এমন সময়ে যখন মানুষ এর পূর্ণ মুখাপেক্ষী থাকে। অতঃপর ঐ পানি থেকে বিভিন্ন প্রকারের ফলমূল উৎপন্ন করা, যা থেকে মানুষ এবং জীবজন্তু উপকৃত হয়, যেমন কুর’আন মাজীদের বিভিন্ন জায়গায় এর বর্ণনা এসেছে। এক স্থানে মহান আল্লাহ বলেনঃ<br />
<br />
﴿الَّذِیْ جَعَلَ لَكُمُ الْاَرْضَ قَرَارًا وَّ السَّمَآءَ بِنَآءً وَّ صَوَّرَكُمْ فَاَحْسَنَ صُوَرَكُمْ وَ رَزَقَكُمْ مِّنَ الطَّیِّبٰتِ١ؕ ذٰلِكُمُ اللّٰهُ رَبُّكُمْ١ۖۚ فَتَبٰرَكَ اللّٰهُ رَبُّ الْعٰلَمِیْنَ﴾<br />
<br />
তোমাদের জন্য পৃথিবীকে করেছেন বাসোপযোগী এবং আকাশকে করেছেন ছাদ এবং তোমাদের আকৃতি করেছেন উৎকৃষ্ট এবং তোমাদেরকে দান করেছেন উৎকৃষ্ট রিয্ক। এই তো মহান আল্লাহ, তোমাদের রাব্ব। কত মহান জগতসমূহের রাব্ব আল্লাহ তা‘আলা! (৪০ নং সূরাহ্ মু’মিন, আয়াত  নং ৬৪)<br />
<br />
উপরোক্ত আয়াতের মর্ম হচ্ছে এই যে, মহান আল্লাহই হলেন সবকিছুর স্রষ্টা, আহারদাতা, মালিক ও সংরক্ষণকার; বর্তমানে, অতীতে এবং ভবিষ্যতেও। অতএব একমাত্র তিনিই ‘ইবাদত পাবার যোগ্য এবং তাঁর সাথে অন্য কাউকে কিংবা কোন কিছুকে শরীক করা যাবেনা। এ কারণেই মহান আল্লাহ বর্ণনা করেন ‘অতএব তোমরা মহান আল্লাহর সমকক্ষ স্থির করো না।’<br />
<br />
এ জন্য আল্লাহ তা‘আলা বলেনঃ  ﴿فَلَا تَجْعَلُوْا لِلّٰهِ اَنْدَادًا وَّ اَنْتُمْ تَعْلَمُوْنَ﴾<br />
<br />
আল্লাহ তা‘আলার জন্য অংশীদার স্থাপন করো না, তোমরা তো বিলক্ষণ জানো ও বুঝো। (২ নং সূরাহ্ বাকারাহ, আয়াত  নং ২২)<br />
<br />
সহীহুল বুখারী ও সহীহ মুসলিমে রয়েছে, ইবনু মাস‘ঊদ (রাঃ) জিজ্ঞেস করেনঃ <br />
<br />
أي الذنب أعظم؟ قال: "أن تجعل لله ندا، وهو خلقك"<br />
<br />
‘হে মহান আল্লাহর রাসূল (সাল্লাল্লাহু ‘আলাইহি ওয়া সাল্লাম)! সবচেয়ে বড় পাপ কোনটি?’ তিনি উত্তরে বলেনঃ ‘সৃষ্টিকর্তা আল্লাহ তা‘আলার সাথে অংশীদার স্থাপন করা।’ (সহীহুল বুখারী, ৮/৪৪৭৭, ফাতহুল বারী ৮/৩৫০, সহীহ মুসলিম ১/১৪১/৯০)<br />
<br />
আর একটি হাদীসে আছে, মু‘আয (রাঃ)-কে রাসূলুল্লাহ (সাল্লাল্লাহু ‘আলাইহি ওয়া সাল্লাম) জিজ্ঞেস করলেনঃ   أتدري ما حق الله على عباده؟ أن يعبدوه لا يشركوا به شيئًا<br />
<br />
 ‘বান্দার ওপর মহান আল্লাহর হক কি তা কি তুমি জানো? তা হচ্ছে এই যে, তাঁর ‘ইবাদত করবে এবং তাঁর ‘ইবাদতে অন্য কাউকেও অংশীদার করবে না।’  (সহীহুল বুখারী, ৬/২৮৫৬, ফাতহুল বারী ১৩/৩৫৯, সহীহ মুসলিম ১/৪৮-৫১, ৫৮, ৫৯)<br />
<br />
অন্য একটি হাদীসে আছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) ইরশাদ করেছেনঃ<br />
<br />
لا يقولن أحدكم: ما شاء الله وشاء فلان، ولكن ليقل ما شاء الله، ثم شاء فلان.<br />
<br />
‘তোমাদের মধ্যে যেন কেউ এ কথা না বলে যে, যা মহান আল্লাহ একা চান ও অমুক চায়।’ বরং যেন এই কথা বলে যে, যা কিছু আছে মহান আল্লাহ একাই চান তারপর অমুক চায়। (হাদীস হাসান। সুনান আবূ দাউদ ৪/৪৯৮০, মুসনাদ আহমাদ ৫/৩৮৪, ৩৯৪, ৩৯৮। সুনান বায়হাকী ৪/৫২২২)<br />
<br />
‘আয়িশাহ্ (রাঃ) বৈমাত্রেয় ভাই তুফাইল ইবনু সাখবারাহ (রাঃ) বলেন, আমি স্বপ্নে কতকগুলো ইয়াহূদকে দেখে জিজ্ঞেস করলাম, তোমরা কে? তারা বললো, আমরা ইয়াহূদী। আমি বললাম, আফসোস! তোমাদের মধ্যে একটি বড় অন্যায় কাজ রয়েছে। আর তা হলো, তোমরা ‘উযায়ির (আঃ)-কে মহান আল্লাহর পুত্র বলে দাবী করে থাকো। তারা বললো, তোমরা খুব ভালো লোক, কিন্তু দুঃখের বিষয় হলো, তোমরা বলে থাকো যে, ‘মহান আল্লাহ যা চান এবং মুহাম্মাদ (সাল্লাল্লাহু ‘আলাইহি ওয়া সাল্লাম) যা চান।’ অতঃপর আমি খ্রিষ্টানদের দলের নিকট গিয়ে অনুরূপ জিজ্ঞেস করলে তারাও উত্তরে তাই বললো, যা ইয়াহূদীরা বলেছিলো। পরদিন প্রভাতের পর কতিপয় লোকের সাথে বিষয়টি আলোচনা করলাম এবং একপর্যায়ে মহানবী (সাল্লাল্লাহু ‘আলাইহি ওয়া সাল্লাম)-এর কাছে গিয়েও উক্ত ঘটনার বিবরণ দিলাম। মহানবী (সাল্লাল্লাহু ‘আলাইহি ওয়া সাল্লাম) আমাকে জিজ্ঞেস করলেন,তুমি আর কারো কাছে স্বপ্নের বিবরণ বর্ণনা করেছো কি? আমি বললাম হ্যাঁ। তখন তিনি দাঁড়িয়ে মহান আল্লাহর হামদ-সানা বর্ণনা করে বললেনঃ <br />
<br />
فَإن طُفيلا رأى رؤيا أخبر بها من أخبر منكم، وإنكم قلتم كلمة كان يمنعني كذا وكذا أن أنهاكم عنها، فلا تقولوا: ما شاء الله وشاء محمد، ولكن قولوا: ما شاء الله وحده.<br />
<br />
‘তোফাইল (রাঃ) একটি স্বপ্ন দেখেছে এবং তোমাদের কারো কারো কাছে তা বর্ণনাও করেছে। আমি তোমাদেরকে একথাটি বলা হতে বিরত রাখতে চেয়েছিলাম। কিন্তু অমুক অমুক কাজের কারণে এখন পর্যন্ত বলতে পারিনি। অতএব শোন, এখন থেকে তোমরা ‘মহান আল্লাহ যা চান এবং মুহাম্মাদ (সাল্লাল্লাহু ‘আলাইহি ওয়া সাল্লাম) যা চান’ এমন কথা বলবেনা। বরং তোমরা বলবে ‘মহান আল্লাহ একাই যা চান।’ (হাদীস সহীহ। সুনান ইবনু মাজাহ ১/২১১৮, মুসনাদ আহমাদ ৫/৭২, ফাতহুল কাদীর ১/৭৪)<br />
<br />
ইবনু ‘আব্বাস (রাঃ) থেকে বর্ণিত। জনৈক ব্যক্তি মহানবী (সাল্লাল্লাহু ‘আলাইহি ওয়া সাল্লাম)-কে বললো, মহান আল্লাহ যা চান এবং তুমি যা চাও। তখন মহানবী (সাল্লাল্লাহু ‘আলাইহি ওয়া সাল্লাম) বললেনঃ  أجعلتني لله ندا ؟ قل: ما شاء الله وحده.<br />
<br />
তুমি কি আমাকে মহান আল্লাহর অংশীদার করছো? তুমি বলো, ‘মহান আল্লাহ একাই যা চান।’ (হাদীস সহীহ। সহীহুল বুখারী ২/৭৮৩, সুনান বায়হাকী, ৩/২১৭, সুনান নাসাঈ কুবরা, ৬/২৪৫ পৃষ্ঠা, হাদীস  নং ১০৮২৫, মুসনাদ আহমাদ ১/২১৪ পৃষ্ঠা, হাদীস  নং ১৮৩৯) এ সব কথা সরাসরি একত্ববাদের বিপরীত। মহান আল্লাহই ভালো জানেন। <br />
<br />
মুহাম্মাদ ইবনু ইসহাক (রহঃ) একটি সূত্র উল্লেখ করে ইবনু ‘আব্বাস (রাঃ) থেকে বর্ণনা করেন যে, ‘তোমরা তোমাদের প্রতিপালকের ‘ইবাদত করো’ এর দ্বারা কাফির-মুনাফিক উভয় দলকেই সম্মোধন করে বলা হয়েছে যে, তোমরা তোমাদের সেই প্রতিপালকের একত্ববাদ ঘোষণা করো যিনি তোমাদের ও তোমাদের পূর্ববর্তীদের সৃষ্টি করেছেন।’ আর ‘জেনে বুঝে কাউকেও মহান আল্লাহ্‌র সমকক্ষ স্থির করো না।’ অর্থাৎ মহান আল্লাহর সাথে এমন কোন মূর্তি বা প্রতিমাকে সমকক্ষ স্থির করো না যারা তোমাদের না পারবে কোন উপকার করতে আর না পারবে কোন ক্ষতি করতে। তাছাড়া তোমরা তো জানো মহান আল্লাহ ব্যতীত তোমাদের অন্য কোন প্রতিপালক নেই যে, সে তোমাদের খাদ্য দিবে। আবার তোমরা এটাও জানো যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) তোমাদের যে তাওহীদের পথে আহ্বান করছেন তাই বাস্তব সত্য, এতে কোন সন্দেহ নেই। অনুরূপ তাফসীর কাতাদাহ (রহঃ)-ও করেছেন। <br />
<br />
ইবনু ‘আব্বাস (রাঃ) বলেন, الأنداد দ্বারা উদ্দেশ্য শিরক। যা অন্ধকার রাতে কালো পাথরের ওপর চলমান পিঁপড়ার চেয়েও সূক্ষ। যেমন কেউ বললো, হে অমুক! মহান আল্লাহর শপথ এবং তোমার হায়াত তথা জীবনের শপথ অথবা বললো আমার জীবনের শপথ। এটাও শিরকের অন্তর্ভুক্ত যে, কেউ বলা যদি কুকুর না থাকতো তাহলে চোর এসে যেতো। যদি হাস না থাকতো তাহলে আমাদের নিকট চোর আসতো। এমনিভাবে কেউ তার সাথীকে বলা ‘মহান আল্লাহ যা চান এবং তুমি যা চাও’। তেমনিভাবে কোন ব্যক্তির একথা বলা যে, ‘মহান আল্লাহ এবং অমুক যদি না থাকতো’। এখানে ‘অমুক যা চায়’ বলা যাবে না। এ সবই শিরক। হাদীসে এসেছে জনৈক ব্যক্তি মহানবী (সাল্লাল্লাহু ‘আলাইহি ওয়া সাল্লাম)-কে বললো, মহান আল্লাহ যা চান এবং তুমি যা চাও। তখন মহানবী (সাল্লাল্লাহু ‘আলাইহি ওয়া সাল্লাম) বললেনঃ  أجعلتني لله ندا؟<br />
<br />
তুমি কি আমাকে মহান আল্লাহর অংশীদার করছো? (হাদীস সহীহ। সহীহুল বুখারী ২/৭৮৩, সুনান বায়হাকী, ৩/২১৭, সুনান নাসাঈ কুবরা, ৬/২৪৫ পৃষ্ঠা, হাদীস  নং ১০৮২৫, মুসনাদ আহমাদ ১/২১৪ পৃষ্ঠা, হাদীস  নং ১৮৩৯) অন্য একটি হাদীসে রয়েছেঃ<br />
<br />
نعم القوم أنتم، لولا أنكم تنددون، تقولون: ما شاء الله، وشاء فلان<br />
<br />
তোমরা কতোই না উত্তম লোক হতে যদি তোমরা শিরক না করতে! তোমরা বলছো যে, মহান আল্লাহ যা চান এবং অমুক যা চায়। <br />
<br />
মুজাহিদ (রহঃ) ‘তোমরা জানো’ এর তাফসীরে বলেন, এর দ্বারা উদ্দেশ্য হলো তোমরা তাওরাত ও ইনজীল পড়ছো এবং জেনেছো যে, মহান আল্লাহ অংশীদার মুক্ত। এটা জানা সত্তেও তোমরা তাঁর সমকক্ষ স্থির করছো কেন? <br />
<br />
<b> এ বিষয়ে হাদীসমূহ </b><br />
<br />
ইমাম আহমাদ (রহঃ) হারিস আল আশ‘আরী (রাঃ) থেকে বর্ণনা করেছেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
إِنَّ اللَّهَ عَزَّ وَجَلَّ أَمَرَ يَحْيَى بْنَ زَكَرِيَّا بِخَمْسِ كَلِمَاتٍ أَنْ يَعْمَلَ بِهِنَّ وَأَنْ يَأْمُرَ بَنِي إِسْرَائِيلَ أَنْ يَعْمَلُوا بِهِنَّ وكان يبطئ بها، فَقَالَ لَهُ عِيسَى إِنَّكَ قَدْ أُمِرْتَ بِخَمْسِ كَلِمَاتٍ أَنْ تَعْمَلَ بِهِنَّ وَأَنْ تَأْمُرَ بَنِي إِسْرَائِيلَ أَنْ يَعْمَلُوا بِهِنَّ فَإِمَّا أَنْ تُبَلِّغَهُنَّ وَإِمَّا أُبَلِّغَهُنَّ فَقَالَ لَهُ يَا أَخِي إِنِّي أَخْشَى إِنْ سَبَقْتَنِي أَنْ أُعَذَّبَ أَوْ يُخْسَفَ بِي قَالَ فَجَمَعَ يَحْيَى بَنِي إِسْرَائِيلَ فِي بَيْتِ الْمَقْدِسِ حَتَّى امْتَلَأَ الْمَسْجِدُ وَقُعِدَ عَلَى الشُّرَفِ فَحَمِدَ اللَّهَ وَأَثْنَى عَلَيْهِ ثُمَّ قَالَ إِنَّ اللَّهَ عَزَّ وَجَلَّ أَمَرَنِي بِخَمْسِ كَلِمَاتٍ أَنْ أَعْمَلَ بِهِنَّ وَآمُرَكُمْ أَنْ تَعْمَلُوا بِهِنَّ أَوَّلُهُنَّ أَنْ تَعْبُدُوا اللَّهَ وَلَا تُشْرِكُوا بِهِ شَيْئًا فَإِنَّ مَثَلَ ذَلِكَ مَثَلُ رَجُلٍ اشْتَرَى عَبْدًا مِنْ خَالِصِ مَالِهِ بِوَرِقٍ أَوْ ذَهَبٍ فَجَعَلَ يَعْمَلُ وَيُؤَدِّي عَمَلَهُ إِلَى غَيْرِ سَيِّدِهِ فَأَيُّكُمْ يَسُرُّهُ أَنْ يَكُونَ عَبْدُهُ كَذَلِكَ وَإِنَّ اللَّهَ عَزَّ وَجَلَّ خَلَقَكُمْ وَرَزَقَكُمْ فَاعْبُدُوهُ وَلَا تُشْرِكُوا بِهِ شَيْئًا وَأَمَرَكُمْ بِالصَّلَاةِ فَإِنَّ اللَّهَ عَزَّ وَجَلَّ يَنْصِبُ وَجْهَهُ لِوَجْهِ عَبْدِهِ مَا لَمْ يَلْتَفِتْ فَإِذَا صَلَّيْتُمْ فَلَا تَلْتَفِتُوا وَأَمَرَكُمْ بِالصِّيَامِ فَإِنَّ مَثَلَ ذَلِكَ كَمَثَلِ رَجُلٍ مَعَهُ صُرَّةٌ مِنْ مِسْكٍ فِي عِصَابَةٍ كُلُّهُمْ يَجِدُ رِيحَ الْمِسْكِ وَإِنَّ خُلُوفَ فَمِ الصَّائِمِ أَطْيَبُ عِنْدَ اللهِ مِنْ رِيحِ الْمِسْكِ وَأَمَرَكُمْ بِالصَّدَقَةِ فَإِنَّ مَثَلَ ذَلِكَ كَمَثَلِ رَجُلٍ أَسَرَهُ الْعَدُوُّ فَشَدُّوا يَدَيْهِ إِلَى عُنُقِهِ وَقَرَّبُوهُ لِيَضْرِبُوا عُنُقَهُ فَقَالَ هَلْ لَكُمْ أَنْ أَفْتَدِيَ نَفْسِي مِنْكُمْ فَجَعَلَ يَفْتَدِي نَفْسَهُ مِنْهُمْ بِالْقَلِيلِ وَالْكَثِيرِ حَتَّى فَكَّ نَفْسَهُ وَأَمَرَكُمْ بِذِكْرِ اللهِ كَثِيرًا وَإِنَّ مَثَلَ ذَلِكَ كَمَثَلِ رَجُلٍ طَلَبَهُ الْعَدُوُّ سِرَاعًا فِي أَثَرِهِ فَأَتَى حِصْنًا حَصِينًا فَتَحَصَّنَ فِيهِ وَإِنَّ الْعَبْدَ أَحْصَنَ مَا يَكُونُ مِنْ الشَّيْطَانِ إِذَا كَانَ فِي ذِكْرِ اللهِ عَزَّ وَجَلَّ قَالَ وَقَالَ رَسُولُ اللهِ (রাঃ) أَنَا آمُرُكُمْ بِخَمْسٍ اللهُ أَمَرَنِي بِهِنَّ بِالْجَمَاعَةِ وَبِالسَّمْعِ وَالطَّاعَةِ وَالْهِجْرَةِ وَالْجِهَادِ فِي سَبِيلِ اللهِ فَإِنَّهُ مَنْ خَرَجَ مِنْ الْجَمَاعَةِ قِيدَ شِبْرٍ فَقَدْ خَلَعَ رِبْقَةَ الْإِسْلَامِ مِنْ عُنُقِهِ إِلَى أَنْ يَرْجِعَ وَمَنْ دَعَا بِدَعْوَى الْجَاهِلِيَّةِ فَهُوَ مِنْ جُثَا جَهَنَّمَ قَالُوا يَا رَسُولَ اللهِ وَإِنْ صَامَ وَصَلَّى قَالَ وَإِنْ صَامَ وَصَلَّى وَزَعَمَ أَنَّهُ مُسْلِمٌ فَادْعُوا الْمُسْلِمِينَ بِمَا سَمَّاهُمْ الْمُسْلِمِينَ الْمُؤْمِنِينَ عِبَادَ اللهِ عَزَّ وَجَلَّ.<br />
<br />
মহান আল্লাহ ইয়াহ্ইয়া ইবনু যাকারিয়া (আঃ)-কে পাঁচটি বিষয় বাস্তবায়ন করার আদেশ দেন এবং বানী ইসরাঈলকেও তা পালনের জন্য তাগাদা দিতে আদেশ করেন। কিন্তু ইয়াহ্ইয়া (আঃ) সেই আদেশ পালন করতে একটু দেরী করেন। ‘ঈসা (আঃ) ইয়াহ্ইয়া (আঃ)-কে বলেনঃ আপনাকে এবং বানী ইসরাঈলকে পাঁচটি বিষয় পালন করার জন্য মহান আল্লাহ আদেশ করেছিলেন, সুতরাং হয় আপনি তাদের আদেশ করুন, না হয় আমিই সেই আদেশ পালন করি। ইয়াহ্ইয়া (আঃ) বললেনঃ হে আমার ভাই! আপনি যদি আমার আগে তা পালন করেন তাহলে আমি আশঙ্কা করছি যে, মহান আল্লাহ আমাকে শাস্তি দিবেন অথবা আমার পায়ের নিচের মাটি ধ্বসে যাবে। অতঃপর ইয়াহ্ইয়া (আঃ) বানী ইসরাঈলকে বায়তুল মুকাদ্দাসে একত্রিত করলেন, যতোক্ষণ না মাসজিদ কানায় কানায় পূর্ণ হলো। তিনি মাসজিদের বারান্দায় এসে মহান আল্লাহর প্রশংসা করলেন এবং বললেনঃ মহান আল্লাহ আমাকে পাঁচটি বিষয় বাস্তবায়নের আদেশ করেছেন এবং তোমাদেরকেও তা পালন করতে বলার জন্য নির্দেশ দিয়েছেন। প্রথমটি হলো একমাত্র মহান আল্লাহর ‘ইবাদত করবে এবং তাঁর সাতে কাউকে শরীক করবে না। এর উদাহরণ হলো, যেমন কোন এক লোক তার নিজ উপার্জিত অর্থ দ্বারা একটি গোলাম ক্রয় করলো, গোলামটি তার মালিকের জন্য কাজ করতে শুরু করলো, কিন্তু পরিশ্রমের ফসল অন্য লোককে দিয়ে দিলো। তোমাদের মধ্যে এমন কেউ আছে কি যে তার গোলামের এরূপ কাজকে সমর্থন করবে? মহান আল্লাহ তোমাদেরকে সৃষ্টি করেছেন এবং তিনিই তোমাদের আহার যোগান দিচ্ছেন। অতএব তাঁরই ‘ইবাদত করো এবং তাঁর সাথে কোন কিছুকে শরীক করো না। আর আমি তোমাদেরকে সালাত আদায় করার নির্দেশ দিচ্ছি, কারণ মহান আল্লাহ তাঁর মুখমণ্ডল তোমাদের মুখমণ্ডলের দিকে ফিরিয়ে রেখেছেন, যতোক্ষণ না তাঁর গোলাম বা বান্দারা তাঁর থেকে মুখ ফিরিয়ে না নেয়। অতএব যখন তোমরা সালাত আদায় করবে তখন তোমরা এদিক ওদিক তাকাবেনা। আমি তোমাদেরকে আরো নির্দেশ দিচ্ছি সিয়াম পালন করার। এর উদাহরণ হলো এমন যে, একদল লোকের মাঝে এক লোকের কাছে একটি কাপড়ের টুকরায় মৃগ-নাভীর সুগন্ধি লাগানো ছিলো, ফলে ঐ দলের সবাই সুগন্ধির ঘ্রাণ পাচ্ছিলো। অবশ্যই মহান আল্লাহর কাছে সিয়াম পালনকারীর মুখের গন্ধ মৃগ-নাভীর সুগন্ধির চেয়ে উত্তম। আমি তোমাদেরকে আরো নির্দেশ দিচ্ছি যাকাত প্রদান করতে। এর উদাহরণ হলো ঐ ব্যক্তির মতো যে শত্রুর হাতে বন্দী হয়েছে, অতঃপর তার হাত দু’টি তার ঘাড়ের সাথে বেঁধে হত্যা করার জন্য নিয়ে যাওয়া হচ্ছে। সে তাদেরকে বললোঃ আমি কি তোমাদেরকে এর পরিবর্তে মুক্তি-পণ দিতে পারি? সে তার মুক্তি-পণ বাবদ ছোট-বড় সবকিছু দিতে থাকলো যতোক্ষণ না তারা তাকে ছেড়ে দিলো। আমি তোমাদেরকে আরো নির্দেশ দিচ্ছি যে, সব সময় মহান আল্লাহকে স্মরণ করবে। এর ফায়দা হলো ঐ ব্যক্তির ন্যায় যাকে তার শত্রু বিরামহীনভাবে পিছু ধাওয়া করছে, অবশেষে সে একটি পরিত্যক্ত দূর্গে আশ্রয় নিলো। বান্দা যখন মহান আল্লাহকে স্মরণে রাখে তখন সে সবচেয়ে উত্তম আশ্রয়প্রাপ্ত হয়।<br />
<br />
অতঃপর হারিস (রাঃ) রাসূলুল্লাহ (সাল্লাল্লাহু ‘আলাইহি ওয়া সাল্লাম) থেকে আরো বর্ণনা করেনঃ আমিও তোমাদেরকে পাঁচটি বিষয়ের নাসীহাত করছি। তোমরা সবাই মিলে জামা‘আতবদ্ধ হয়ে থাকবে, তোমাদের নেতাদের কথা শুনবে এবং মান্য করবে, হিজরত করবে এবং মহান আল্লাহর উদ্দেশে জিহাদ করবে। যে এক হাত পরিমাণও জামা‘আত থেকে দূরে সরে যাবে সে যেন ইসলামী জামা‘আতের বন্ধন থেকে সরে গেলো, যতোক্ষণ না সে জামা‘আতের সাথে আবার মিলিত হবে। যে জাহিলিয়াতের কোন বাক্য উচ্চারণ করলো সে তাদের অন্তর্ভুক্ত হবে, যাদেরকে উপুড় করে জাহান্নামে নিক্ষেপ করা হবে। সাহাবীগণ (রাঃ) বললেনঃ হে মহান আল্লাহর রাসূল (সাল্লাল্লাহু ‘আলাইহি ওয়া সাল্লাম)! যদি তারা যাকাত প্রদান করে এবং সিয়াম পালন করে তবুও? তিনি বললেনঃ যদিও তারা সালাত কায়িম করে, সিয়াম পালন করে এবং নিজেদেরকে মুসলিম বলে দাবী করে। সুতরাং মুসলিমদেরকে তাদের নামে ডাকবে যেমনটি মহান আল্লাহ বলেনঃ ‘মুসলিম’ মহান আল্লাহর বিশ্বাসী বান্দা।  (হাদীস সহীহ। জামি‘ তিরমিযী ৫/২৮৬৩, মুসতাদরাক হাকিম ১/১১৭,১১৮, মুসনাদ আহমাদ- ৪/১৩০, ২০২, ১৭১৭০, ১৭৮০১, সহীহ ইবনু হিব্বান ৮/৬২০০, সহীহ ইবনু খুযায়মাহ্- ৩/১৯৫, ১৮৯৫)<br />
<br />
এ হাদীসটি হাসান। এই আয়াতের মধ্যেও এটাই বর্ণিত। আল্লাহ তা‘আলা তোমাদেরকে সৃষ্টি করেছেন, তিনিই তোমাদেরকে আহার্য দিচ্ছেন। সুতরাং তাঁরই ‘ইবাদত করো। তাঁর সাথে কাউকেও অংশীদার করো না। এ আয়াত সাব্যস্ত হচ্ছে যে, ‘ইবাদতের মধ্যে আল্লাহ তা‘আলার একত্ববাদের পূর্ণ খেয়াল রাখা উচিত। সমগ্র ‘ইবাদতের যোগ্য একমাত্র তিনিই।<br />
<br />
<b> মহান আল্লাহর অস্তিত্বের প্রমাণ </b><br />
<br />
ইমাম রাযী (রহঃ) প্রভৃতি মনীষীগণ আল্লাহ তা‘আলার অস্তিত্বের ওপরেও এই আয়াত দ্বারা প্রমাণ করেছেন এবং প্রকৃতপক্ষে এই আয়াতটি আল্লাহ তা‘আলার অস্তিত্বের ওপরে খুব বড় দালীল। আকাশ ও পৃথিবীর বিভিন্ন আকার, বিভিন্ন রং, বিভিন্ন স্বভাব এবং বিভিন্ন উপকারের প্রাণীসমূহ, ওদের সৃষ্টিকর্তার অস্তিত্ব, তাঁর ব্যাপক ক্ষমতা ও নৈপুণ্য এবং তাঁর বিরাট সাম্রাজ্যের সাক্ষ্য বহন করেছে।<br />
কোন এক বেদুঈনকে জিজ্ঞেস করা হয়েছিলোঃ ‘মহান আল্লাহ যে আছে তার প্রমাণ কি?’ সে উত্তরে বলেছিলোঃ ‘সুবহানাল্লাহু! উটের বিষ্ঠা দেখে উট আছে এর প্রমাণ পাওয়া যায়, পায়ের চি‎হ্ন দেখে পথিকের পথ চলার প্রমাণ পাওয়া যায়। তাহলে এই যে বড় বড় নক্ষত্র বিশিষ্ট আকাশ, বহু পথ বিশিষ্ট যমীন, বড় বড় ঢেউ বিশিষ্ট সমুদ্র কি সেই মহাজ্ঞানী ও সূক্ষ্মদর্শী মহান আল্লাহর প্রমাণ দেয় না?  (আর রাযী ২/৯১)<br />
<br />
ইমাম রাযী (রহঃ) বলেন, খলীফা হারূনুর রশিদ ইমাম মালিক (রহঃ) কে মহান আল্লাহর অস্তিত্ব প্রসঙ্গে জিজ্ঞেস করলে উত্তরে তিনি বলেনঃ ‘ভাষা ভিন্ন হওয়া, শব্দ পৃথক হওয়া, স্বর মাধুর্য আলাদা হওয়াই প্রমাণ করে যে, মহান আল্লাহ আছেন। <br />
ইমাম আবূ হানীফা (রহঃ)-কে কতিপয় নাস্তিক মহান আল্লাহর অস্তিত্ব প্রসঙ্গে জিজ্ঞেস করলে উত্তরে তিনি বলেনঃ <br />
<br />
دعوني فإني مفكر في أمر قد أخبرت عنه ذكروا لي أن سفينة في البحر موقرة فيها أنواع من المتاجر وليس بها أحد يحرسها ولا يسوقها، وهي مع ذلك تذهب وتجيء وتسير بنفسها وتخترق الأمواج العظام حتى تتخلص منها، وتسير حيث شاءت بنفسها من غير أن يسوقها أحد. فقالوا: هذا شيء لا يقوله عاقل، فقال: ويحكم هذه الموجودات بما فيها من العالم العلوي والسفلي وما اشتملت عليه من الأشياء المحكمة ليس لها صانع!! فبهت القوم ورجعوا إلى الحق وأسلموا على يديه.<br />
<br />
‘আমাকে তোমরা একটু অবকাশ দাও, কেননা আমি এখন একটি বিষয় নিয়ে খুব চিন্তিত রয়েছি। জনগণ আমাকে সংবাদ দিয়েছে যে, একটি বড় নৌকা আছে যাতে বিভিন্ন ব্যবসায়ের মাল আছে। অথচ উক্ত নৌকাটির কোন রক্ষক ও চালক কিছুই নেয়। এতদসত্তেও নৌকাটি একাকী নদীতে যাতায়াত করছে। আর বড় বড় ঢেউ গুলো নিজে নিজেই চিরে ফিরে চলে যাচ্ছে। কোন প্রকার মাঝি বা নিয়ন্ত্রক ছাড়াই থামবার জায়গায় থামছে, চলবার জায়গায় চলছে। তখন প্রশ্নকারী নাস্তিকরা বললো, এমন কথা কোন বিবেকবান ব্যক্তি বলতে পারে না। তিনি বললেন, আফসোস! তোমাদের বিবেকের প্রতি। একটি নৌকা চালক ব্যতীত চলতে পারে না, কিন্তু সারা দুনিয়া, আসমান-যমীন এর সমুদয় জিনিস আপন আপন কাজে লেগে রয়েছে অথচ এর কোন মালিক নেই, পরিচালক ও সৃষ্টিকর্তা নেই? উত্তর শোনে তারা হতভম্ব হয়ে গেলো এবং সত্য জেনে নিয়ে তারা মুসলমান হলো। <br />
<br />
ইমাম শাফি‘ঈ (রহঃ) কে জিজ্ঞেস করা হলে উত্তরে তিনি বলেন, তুঁত গাছের একই পাতা একই স্বাদ। যা পোকা, মৌমাছি, গরু, ছাগল, হরিণ ইত্যাদি সবাই খেয়ে থাকে ও চরে থাকে। আর তা খাওয়ার ফলেই পোকা হতে রেশম বের হয়, মৌমাছি থেকে মধু হয়, হরিণের মধ্যে মৃগনাভি জন্মলাভ করে এবং গরু-ছাগল গোবর ও লাদি দেয়। এগুলো কি প্রমাণ করে না যে, একই পাতার মধ্যে বিভিন্ন প্রকৃতির সৃষ্টিকারী একজন আছেন। আর তাকেই আমরা আল্লাহ মেনে থাকি। তিনি আবিস্কারক এবং তিনিই শিল্পী।<br />
<br />
ইমাম আহমাদ ইবনু হাম্বল (রহঃ)-এর নিকট মহান আল্লাহর অস্তিত্ব প্রসঙ্গে জিজ্ঞেস করলে উত্তরে তিনি বলেনঃ জেনে রেখো, এখানে একটি মযবূত দূর্গ রয়েছে। তাতে কোন দরজা নেই, কোন পথ নেই এমনকি কোন ছিদ্রও নেই। যার বাহিরটা চকচক করছে এবং ভিতরটা সোনার মতো জ্বল জ্বল করছে, আর ওপর নিচ, ডান-বাম চারদিক সম্পূর্ণরূপে বন্ধ রয়েছে। বাতাস পর্যন্ত ভিতরে প্রবেশ করতে পারে না। হঠাৎ এর একটি প্রাচীর ভেঙ্গে পড়লো এবং তার ভিতর থেকে চোখ-কান বিশিষ্ট চলৎ শক্তি সম্পন্ন সুন্দর আকৃতির একটি জীবন্ত প্রাণী বেরিয়ে আসলো। আচ্ছা বলতো এই রুদ্ধ ও নিরাপদ ঘরে এ প্রাণীটির সৃষ্টিকারী কেউ আছে-কি নেই? সেই স্রষ্টার অস্তিত্ব মানবীয় অস্তিত্ব হতে উচ্চতর এবং তার ক্ষমতা অসীম কি-না? তার উদ্দেশ্য ছিলো এই যে, ‘ডিমকে দেখো, তার চারদিকে বন্ধ রয়েছে, তা সত্ত্বেও সৃষ্টিকর্তা মহান আল্লাহ তার ভিতর জীবন্ত মুরগীর বাচ্চা সৃষ্টি করেছেন। আর এটাই মহান আল্লাহর অস্তিত্ব ও তাঁর একত্ববাদের শ্রেষ্ঠ প্রমাণ।<br />
<br />
আবূ নুয়াস (রহঃ) এই জিজ্ঞাস্য বিষয় সম্পর্কে জিজ্ঞাসিত হয়ে বলেছিলেনঃ ‘আকাশ হতে বৃষ্টি বর্ষিত হওয়া তা হতে বৃক্ষরাজি সৃষ্টি হওয়া এবং তরতাজা শাখার ওপর সুস্বাদু ফলের অবস্থান আল্লাহ তা‘আলার অস্তিত্ব এবং তাঁর একাত্মবাদের দালীল হওয়ার জন্য যথেষ্ট। ইবনু মু‘আয (রহঃ) বলেনঃ ‘আফসোস! আল্লাহ তা‘আলার অবাধ্যতা এবং তাঁর সত্ত্বাকে অবিশ্বাস করার ওপর মানুষ কি করে সাহসিকতা দেখাচ্ছে অথচ প্রত্যেক জিনিসই সেই বিশ্ব রবের অস্তিত্ব এবং তাঁর অংশীবিহীন হওয়ার ওপর সাক্ষ্য প্রদান করছে!’ অতএব যারা আকাশের দিকে তাকিয়ে এর বিশালতা, প্রশস্ততা এবং বিভিন্ন গ্রহ-নক্ষত্রের ব্যাপারে চিন্তা-ভাবনা করে, যার কিছু স্থির এবং কিছু চলনশীল ,যারা সমুদ্রের প্রতি লক্ষ্য করে যার উভয় দিক ভূমি দ্বারা পরিবেষ্টিত, যার পাহাড়সমূহ ভূমিকে স্থির রাখার জন্য মাটিতে প্রোথিত তাদের জন্য এতে রয়েছে উপদেশ। আল্লাহ তা‘আলা বলেনঃ<br />
<br />
﴿وَمِنَ الْجِبَالِ جُدَدٌۢ بِیْضٌ وَّحُمْرٌ مُّخْتَلِفٌ اَلْوَانُهَا وَغَرَابِیْبُ سُوْدٌ۝۲۷ وَمِنَ النَّاسِ وَالدَّوَآبِّ وَ الْاَنْعَامِ مُخْتَلِفٌ اَلْوَانُهٗ كَذٰلِكَ١ؕ اِنَّمَا یَخْشَى اللّٰهَ مِنْ عِبَادِهِ الْعُلَمٰٓؤُا﴾<br />
<br />
পাহাড়ের মধ্যে আছে বিচিত্র বর্ণের ফল- শুভ্র, লাল ও নিকষ কালো। এভাবে রং বেরংয়ের মানুষ, জানোয়ার ও চতুস্পদ জন্তু রয়েছে। মহান আল্লাহর বান্দাদের মধ্যে যারা জ্ঞানী তারাই তাঁকে ভয় করে। (৩৫ নং সূরাহ্ ফাতির, আয়াত  নং ২৭-২৮)<br />
<br />
অন্যান্য বিজ্ঞজনের বাক্য হচ্ছেঃ ‘তোমরা আকাশের দিকে দৃষ্টিপাত করো, এর উচ্চতা, প্রশস্ততা, এর ছোট বড় উজ্জ্বল তারকারাজির প্রতি লক্ষ্য করো, এগুলোর ঔজ্জ্বল্য ও জাঁকজমক, এদের আবর্তন ও স্থিরতা এবং এদের প্রকাশ পাওয়া ও গোপন হওয়ার প্রতি দৃষ্টি নিক্ষেপ করো। অতঃপর সমুদ্রের দিকে চেয়ে দেখো যার ঢেউ খেলতে রয়েছে ও পৃথিবীকে ঘিরে আছে। তারপর উঁচু নীচু পাহাড়গুলোর দিকে দেখো যা যমীনের বুকে প্রোথিত রয়েছে এবং একে নড়তে দেয় না, এদের রং ও আকৃতি বিভিন্ন। বিভিন্ন প্রকারের সৃষ্ট বস্তুর প্রতি দৃষ্টি নিবদ্ধ করো, আবার ক্ষেত্র ও বাগানসমূহকে সবুজ সজীবকারী প্রবাহমান সুদৃশ্য নদীগুলোর দিকে তাকাও, ক্ষেত্র ও বাগানের সবজীগুলো এবং এদের নানা প্রকার ফল, ফুল এবং সুস্বাদু মেওয়াগুলোর কথা চিন্তা করো যে, মাটিও এক এবং পানিও এক, কিন্তু আকৃতি, গন্ধ, রং এবং স্বাদ এবং উপকার দান পৃথক পৃথক। এসব কারিগরী কি তোমাদেরকে বলে দেয় না যে, এদের একজন কারিগর আছেন? এসব আবিষ্কৃত জিনিস কি উচ্চস্বরে বলে না যে, এদের আবিষ্কারক কোন একজন আছেন? এ সমুদয় সৃষ্টজীব কি স্বীয় সৃষ্টিকর্তার অস্তিত্ব, তাঁর সত্ত্বা ও একাত্মবাদের সাক্ষ্য প্রদান করে না? এ হচ্ছে দালীল যা মহা সম্মানিত ও মহা মর্যাদাবান মহান আল্লাহ স্বীয় সত্ত্বাকে স্বীকার করার জন্য প্রত্যেক চক্ষুর সামনে রেখে দিয়েছেন যা তাঁর ব্যাপক ক্ষমতা, পূর্ণ নৈপুন্য, অদ্বিতীয় রহমত, অতুলনীয় দান এবং অফুরন্ত অনুগ্রহের ওপর সাক্ষ্য দান করার জন্য যথেষ্ট। আমরা স্বীকার করছি যে, তিনি ছাড়া অন্য কোন পালনকর্তা, সৃষ্টিকর্তা এবং রক্ষাকর্তা নেই। তিনি ছাড়া কোন উপাস্য নেই এবং নিঃসন্দেহে তিনি ছাড়া সাজদার হকদারও আর কেউ নেই। হে দুনিয়ার লোকেরা! তোমরা শোনে রেখো যে, আমার আস্থা ও ভরসা তাঁরই ওপর রয়েছে, আমার যাবতীয় আবেদন তাঁরই নিকট, তাঁরই সামনে আমার মস্তক অবনত হয়, তিনিই আমার আশ্রয়স্থল, অতএব আমি তাঁরই নাম উঁচ্চারণ করছি।<br />
</div></div></div></div><div class="panel panel-default"><div class="panel-heading" role="tab" id="heading_2_22_1"><h4 class="panel-title"><a role="button" data-toggle="collapse" data-parent="#accordion" href="#collapse_2_22_1" aria-expanded="true" aria-controls="collapse_2_22_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_22_1" class="panel-collapse collapse" role="tabpanel" aria-labelledby="heading_2_22_1"><div class="panel-body"><div class="tafseer_content"><p>যিনি যমীনকে তোমাদের জন্য বিছানা ও আসমানকে করেছেন ছাদ এবং আকাশ হতে পানি অবতীর্ণ করে তা দ্বারা তোমাদের জীবিকার জন্য ফলমূল উৎপাদন করেছেন। কাজেই তোমরা জেনে শুনে কাউকে আল্লাহ্‌র সমকক্ষ [১] দাঁড় করিও না। <br /> <br />[১] আয়াতে উল্লেখিত (أنداد) শব্দটি (ند) এর বহুবচন। যার অর্থ সমকক্ষ স্থির করা। এখানে আল্লাহ্‌র সমকক্ষ স্থির করা থেকে নিষেধ করা হয়েছে। এ সমকক্ষ স্থির করাটাই শির্ক। আর শির্ক হচ্ছে সবচেয়ে বড় গোনাহ। আব্দুল্লাহ ইবনে মাসউদ থেকে বর্ণিত, রাসূল সাল্লাল্লাহু ‘আলাইহি ওয়াসাল্লামকে জিজ্ঞাসা করা হলোঃ আল্লাহ্‌র নিকট সবচেয়ে বড় গোনাহ কোনটি? তিনি বললেন, ‘আল্লাহ্‌র সাথে কাউকে শরীক করা, অথচ তিনি সৃষ্টি করেছেন...। [বুখারীঃ ৪৪৭৭] <br /> <br />শির্কের প্রকারভেদঃ শির্ক দু'প্রকার, যথা- বড় শির্ক ও ছোট শির্ক। বড় শির্ক আবার দু'প্রকার। আল্লাহ্‌র রুবুবিয়্যাত তথা প্রভূত্বে শির্ক করা। আল্লাহ্‌র উলুহিয়াত তথা ইবাদাতে শির্ক করা। আল্লাহ্‌র  রুবুবিয়্যাত বা প্রভূত্বে শির্ক দু’ভাবে হয়ে থাকে – <br /> <br />১) জগতের রব বা পালনকর্তা আল্লাহ্‌র অস্তিত্বকে স্বীকার না করা যেমন কমু্যনিষ্ট, নাস্তিক, মুলহিদ ইত্যাদি সম্প্রদায়। আল্লাহ্‌র নাম, গুণ ও কর্মকাণ্ডকে স্বীকার না করা, যেমন- ঈসমাঈলী সম্প্রদায়, বাহাই সম্প্রদায়, বুহরা সম্প্রদায়, জাহমিয়া ও মু'তাজিলা সমপ্রদায়। অনুরূপভাবে আল্লাহ্‌ ও বান্দার মধ্যে পার্থক্য না করে সৃষ্টি ও স্রষ্টাকে এক করে দেখা যেমন ওয়াহদাতুল অজুদে বিশ্বাসী সম্প্রদায়, যারা মনে করে যে, আল্লাহ্‌ কোন কিছুর সূরত ইখতিয়ার করে তাতে নিজেকে প্রকাশ করেন যেমন, হুলুলী সম্প্রদায় এবং যারা বিশ্বাস করে যে, কারো পক্ষে আল্লাহ্‌র সাথে একাকার হয়ে যাওয়া সম্ভব। <br /> <br />২) জগতের রব বা পালনকর্তা আল্লাহ্‌র সত্তা, নাম, গুণাবলী ও তাঁর কর্মকাণ্ডে কাউকে সমকক্ষ নির্ধারণ করা। <br /> <br />ক) আল্লাহ্‌র স্বত্ত্বার সমকক্ষ কোন সত্তা নির্ধারণ করার মত কোন শির্ক বনী আদমের মধ্যে বিরল। এ ধরণের দাবী প্রথম নমরূদ করেছিল, কিন্তু ইবরাহীম ‘আলাইহিস সালাম-এর সাথে বিতর্কে সে তার সে দাবীর সপক্ষে যুক্তি দেখাতে ব্যর্থ হয়ে হেরে গিয়েছিল। অনুরূপভাবে ফিরআউনও প্রকাশ্যে এ ধরণের দাবী করেছিল। আল্লাহ্‌ তাকে স্বপরিবারে দলবলসহ ধ্বংস করে তার দাবীর অসারতা দেখিয়ে দিয়েছিলেন। <br /> <br />খ) আল্লাহ্‌র নামসমূহের কোন নাম অন্য কারো জন্য সাব্যস্ত করার মত শির্ক বিভিন্ন জাতিতে বিদ্যমান। যারাই তাদের উপাস্যদেরকে আল্লাহ্‌র নামের মত নাম দেয় তারাই এ ধরণের শির্কে লিপ্ত। যেমন হিন্দুগণ তাদের বিভিন্ন অবতারকে আল্লাহ্‌র নামসমূহের মত নাম দিয়ে থাকে। অনুরূপভাবে কোন কোন বাতেনী গ্রুপের লোকেরা যেমন, দ্রুজ সম্প্রদায়, নুসাইরী সম্প্রদায়, আগাখানী ঈসমাঈলী সম্প্রদায় তাদের ঈমামদেরকে আল্লাহ্‌র নামসমূহে অভিহিত করে। <br /> <br />গ) আল্লাহ্‌র গুণ ও কর্মকাণ্ডকে অন্য কারো জন্য সাব্যস্ত করা। আল্লাহ্‌র গুণ ও কর্মকাণ্ডের কোন শেষ নেই। সেগুলোকে তিনটি ভাগে ভাগ করা যায়। আল্লাহ্‌র অপার শক্তির সাথে সম্পৃক্ত, তাঁর জ্ঞানের সাথে সম্পৃক্ত এবং হুকুম ও শরীআতের সাথে সম্পৃক্ত। <br /> <br />১. আল্লাহ্‌র অপার শক্তির সাথে যারা শির্ক করে তাদের উদাহরণ হলো, ঐ সমস্ত লোকেরা যারা আল্লাহ্‌ ছাড়া অন্য কাউকে সৃষ্টি, মৃত্যু, জীবন,  বিপদাপদ থেকে উদ্ধার, উদ্দেশ্য হাসিলকারী বলে বিশ্বাস করে। যেমন, অনেক অজ্ঞ মূৰ্খ মানুষ রাসূল সাল্লাল্লাহু ‘আলাইহি ওয়াসাল্লাম সম্পর্কে, অনেক সূফীরা তাদের পীর সাহেব সম্পর্কে বিশ্বাস করে  থাকে। অনুরূপভাবে অনেকে কবরবাসী কোন লোক সম্পর্কে এ ধরণের বিশ্বাস পোষণ করে থাকে। তদ্রুপ অনেকে যাদুকর জাতীয় লোকদের সম্পর্কেও এ ধরণের বিশ্বাস করে। অনুরূপভাবে শিয়া সম্প্রদায়ও তাদের ইমামদের ব্যাপারে এ ধরণের বিশ্বাস করে। <br /> <br />২. আল্লাহ্‌র পরিপূর্ণ জ্ঞানের সাথে যারা শির্ক করে থাকে তাদের উদাহরণ হলো, ঐ সমস্ত লোকেরা যারা আল্লাহ্‌ ছাড়া অন্য কাউকে গায়েব জানে বলে বিশ্বাস করে। যেমন, অনেক অজ্ঞ মূৰ্খ মানুষ রাসূল সাল্লাল্লাহু '‘আলাইহি ওয়াসাল্লাম সম্পর্কে, অনেক সুফীরা তাদের পীর সাহেব সম্পর্কে বিশ্বাস করে যে তারা গায়েব জানে। আবার অনেকে কবরবাসী কোন কোন লোক সম্পর্কে এ ধরণের বিশ্বাস পোষণ করে থাকে। তদ্রুপ অনেকে গণক, জ্যোতিষ, জ্বিন, প্রেতাত্মা, ইত্যাদীতে বিশ্বাস করে যে, তারাও গায়েব জানে। অনুরূপভাবে শিয়া সম্প্রদায়ও তাদের ইমামদের ব্যাপারে বিশ্বাস করে যে, তারা গায়েব জানতো। <br /> <br />৩. আল্লাহ্‌র শরীআত ও হুকুমের সাথে যারা শির্ক করে থাকে তাদের উদাহরণ হলো, ঐ সমস্ত লোকেরা যারা আল্লাহ্‌র মত শরীআত প্রবর্তনের অধিকার তাদের আলেম ও শাসকদের দিয়ে থাকে। যেমন, ঐ সমস্ত জাতি যারা সরকার বা পার্লামেন্টকে আল্লাহ্‌র আইন বিরোধী আইন রচনার অনুমতি দিয়েছে। অনুরুপ যারা আল্লাহ্‌র আইন পরিবর্তন করে তদস্থলে অন্য আইনে বিচার করা শ্রেয় বা জায়েয বা আল্লাহ্‌র আইন ও অন্যান্য আইন সমমানের মনে করে থাকে। শির্কের এ সমস্ত প্রকার আল্লাহ্‌র রুবুবিয়্যাত তথা প্রভূত্বের সাথে সম্পৃক্ত। <br /> <br />আল্লাহ্‌র ইবাদাতে শির্কঃ আল্লাহ্‌র ইবাদাতে শির্ক বলতে বুঝায়, আল্লাহ্‌ যা কিছু ভালবাসেন সন্তুষ্ট হন বান্দার এমন সব কথা ও কাজ আল্লাহ্‌ ছাড়া অন্য কারো জন্য করা। যেমন আল্লাহ্‌ তাঁর কাছে দোআ করা ভালবাসেন, তাঁর কাছে সাহায্য চাওয়া ভালবাসেন, তাঁর কাছে উদ্ধার কামনা ভালবাসেন, তাঁর কাছে পরিপূর্ণভাবে বিনয়ী হওয়া ভালবাসেন, তাঁর জন্যই সিজদা, রুকু, সালাত, যবেহ,মানত ইত্যাদী ভালবাসেন। এর কোনকিছু যদি কেউ আল্লাহ্‌ ছাড়া অন্য কারো উদ্দেশ্যে করে তবে তা হবে আল্লাহ্‌র ইবাদাতে শির্ক। অনুরুপভাবে কেউ আল্লাহ্‌ ছাড়া অন্য কাউকে আল্লাহ্‌র মত ভালবাসলে , অন্য কারো কাছে পরিপূর্ণ আশা করলে, অন্য কাউকে গোপন ভয় করলেও তা শির্ক হিসাবে গণ্য হবে। যেহেতু বান্দার ইবাদাতসমূহ বিশ্বাস, কথা ও কাজের মাধ্যমে সংঘটিত হয়ে থাকে, সে হিসাবে ইবাদতের মধ্যেও এ তিন ধরণের শির্ক পাওয়া যায়। অর্থাৎ কখনো কখনো ইবাদত হয় মনের ইচ্ছার মাধ্যমে, আন্তরিক আনুগত্যের মাধ্যমে, আবার কখনো কখনো তা সংঘটিত হয় বাহ্যিক কর্মকাণ্ডের মাধ্যমে। আবার কখনো কখনো তা সংঘটিত হয়ে থাকে কথাবার্তার মাধ্যমে। <br /> <br />দ্বিতীয় প্রকার শির্ক হলোঃ ছোট শির্ক, কিন্তু তাও কবীরাগুনাহ হতে মারাত্মক। ছোট শির্কের উদাহরণ হলো, এ প্রকার বলা যে, কুকুর না ডাকলে চোর আসত, আপনি ও আল্লাহ্‌ যা চান, আল্লাহ্‌ ছাড়া অন্য কারো নামে শপথ করা, সামান্য লোক দেখানোর জন্য কোন কাজ করা। ইত্যাদি। [ইবনুল কাইয়্যেম, আল-জাওয়াবুল কাফী লিমান সাআলা আনিদ দাওয়ায়িশ শাফী'; শাইখ মুহাম্মাদ ইবন সুলাইমান আত-তামীমী, আল-ওয়াজিবুল মুতাহাত্তিমাতুল মারিফাহ'; আশ-শির্ক ফিল কাদীম ওয়াল হাদীস গ্রন্থ থেকে সংক্ষেপিত] <br /></p></div></div></div></div><div class="panel panel-default"><div class="panel-heading" role="tab" id="heading_2_22_2"><h4 class="panel-title"><a role="button" data-toggle="collapse" data-parent="#accordion" href="#collapse_2_22_2" aria-expanded="true" aria-controls="collapse_2_22_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_22_2" class="panel-collapse collapse" role="tabpanel" aria-labelledby="heading_2_22_2"><div class="panel-body"><div class="tafseer_content"><b> ২১ ও ২২ নং আয়তের তাফসীর: </b><br />
<br />
<br />
(یٰٓاَیُّھَا النَّاسُ اعْبُدُوْا رَبَّکُمُ الَّذِیْ خَلَقَکُمْ.....) <br />
<br />
আয়াতটি পূর্বের আয়াতের সাথে সম্পর্কযুক্ত। আল্লাহ তা‘আলা তিন শ্রেণির (মু’মিন, কাফির ও মুনাফিক) লোকেদের কথা উল্লেখ করার পর সকল মানুষকে ডেকে একমাত্র তাঁর ইবাদত করার নির্দেশ প্রদান করেন। মূলত এ জন্যই আল্লাহ তা‘আলা সকল মানুষকে সৃষ্টি করেছেন। আল্লাহ তা‘আলা বলেন: <br />
<br />
(وَمَا خَلَقْتُ الْجِنَّ وَالْإِنْسَ إِلَّا لِيَعْبُدُوْنِ) <br />
<br />
“আমি সৃষ্টি করেছি জিন ও ইনসানকে এজন্য যে, তারা একমাত্র আমারই ইবাদত করবে।”(সূরা জারিয়াত ৫১:৫৬)<br />
<br />
<b> ইবাদত অর্থ: </b><br />
<br />
 বিনয়-নম্র হওয়া, অনুগত হওয়া ইত্যাদি। শরীয়তের পরিভাষায় ইবাদত বলা হয়- বাহ্যিক ও অভ্যন্তরীণ প্রত্যেক ঐ সকল কথা ও কাজ যা আল্লাহ তা‘আলা পছন্দ করেন ও সন্তুষ্ট থাকেন। একজন মু’মিন যখন তার জীবনে সকল ইবাদত যথাযথ বাস্তবায়িত করতে পারবে তখন সে পরিপূর্ণতার উচ্চ শিখরে পৌঁছতে পারবে। উবুদিয়্যাহ তথা আল্লাহ তা‘আলার বান্দা ও গোলাম হতে পারা মু’মিনের জন্য সবচেয়ে মর্যাদার বিষয় ও এতে সে আল্লাহ তা‘আলার প্রিয়-পাত্রে পরিণত হয়। এজন্য আল্লাহ তা‘আলা কুরআনের বিভিন্ন জায়গায় নাবী (সাল্লাল্লাহু ‘আলাইহি ওয়া সাল্লাম)-কে ‘তাঁর আব্দ’তথা তাঁর বান্দা তথা গোলাম বলে সম্বোধন করেছেন। নাবী (সাল্লাল্লাহু ‘আলাইহি ওয়া সাল্লাম) নিজেও বলতেন: আমি একজন বান্দা, অতএব তোমরা আমাকে আল্লাহ তা‘আলার বান্দা ও রাসূল বলেই সম্বোধন কর। (সহীহ ইবনু হিব্বান হা: ৪১৩) <br />
<br />
সুতরাং এ থেকে প্রমাণ হয়, একজন মু’মিন ‘আব্দ’তথা আল্লাহ তা‘আলার বান্দা হওয়ায় শরীয়তের সীমার বাইরে যেতে পারে না যতই সে ইবাদতগুজারী হোক না কেন। পৃথিবীর বুকে সবচেয়ে বেশি যিনি আল্লাহ তা‘আলার ইবাদত করেছেন তিনি হলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম)। তিনি আল্লাহ তা‘আলার বান্দার সীমারেখার বাইরে যেতে পারেননি এবং তিনি বাইরে যেতে পছন্দও করতেন না। ঈসা (আঃ) নিজেও শিশু ও বৃদ্ধাবস্থায় আল্লাহ তা‘আলার বান্দা বলে পরিচয় দিতেন। অতএব যে সকল কথিত সূফী বলে থাকে- বান্দা ইবাদত করতে করতে এমন এক পর্যায়ে চলে যায় যখন তার ইবাদতের দরকার হয় না, তখন শরীয়ত মানা আবশ্যক নয়। তাদের কথা ভ্রান্ত, তারা ইসলাম থেকে বহির্ভূত।<br />
<br />
এ আয়াত থেকে আল্লাহ তা‘আলা তাঁর তাওহীদ বা এককত্ব ও তাঁর উলুহিয়্যাতের বর্ণনা শুরু করেছেন। তিনি স্বীয় বান্দাদেরকে অস্তিত্বহীনতা থেকে অস্তিত্বে এনেছেন, তিনিই প্রত্যেক প্রকাশ্য-অপ্রকাশ্য নেয়ামত দান করেছেন। তিনিই জমিনকে বিছানাস্বরূপ বানিয়েছেন এবং আকাশকে ছাদস্বরূপ করে দিয়েছেন। আল্লাহ তা‘আলা বলেন: <br />
<br />
(وَجَعَلْنَا السَّمَا۬ءَ سَقْفًا مَّحْفُوظًا وَّهُمْ عَنْ آيَاتِهَا مُعْرِضُونَ) <br />
<br />
“এবং আকাশকে করেছি সুরক্ষিত ছাদ; কিন্তু তারা আকাশে নিহিত নিদর্শনাবলী হতে মুখ ফিরিয়ে নেয়।”(সূরা আম্বিয়াহ ২১:৩২) আকাশ থেকে বৃষ্টি বর্ষণ করেন এমন সময়ে যখন মানুষ বৃষ্টির পূর্ণ মুখাপেক্ষী হয়। তারপর ঐ পানি দ্বারা বিভিন্ন ফলমূল উৎপন্ন করেন, যা থেকে মানুষ এবং জীবজন্তু উপকৃত হয়।<br />
<br />
আল্লাহ তা‘আলা বলেন: <br />
<br />
(الَّذِیْ جَعَلَ لَکُمُ الْاَرْضَ فِرَاشًا وَّالسَّمَا۬ئَ بِنَا۬ئًﺕ وَّاَنْزَلَ مِنَ السَّمَا۬ئِ مَا۬ئً فَاَخْرَجَ بِھ۪ مِنَ الثَّمَرٰتِ رِزْقًا لَّکُمْ) <br />
<br />
“যিনি তোমাদের জন্য জমিনকে বিছানা ও আকাশকে ছাদস্বরূপ করেছেন এবং যিনি আকাশ হতে পানি বর্ষণ করেন, অতঃপর তার দ্বারা তোমাদের জন্য উপজীবিকাস্বরূপ ফলসমূহ উৎপাদন করেন।”(সূরা বাকারাহ ২:২২) <br />
<br />
আল্লাহ তা‘আলা আরো বলেন: <br />
<br />
(اَللہُ الَّذِیْ جَعَلَ لَکُمُ الْاَرْضَ قَرَارًا وَّالسَّمَا۬ئَ بِنَا۬ئً وَّصَوَّرَکُمْ فَاَحْسَنَ صُوَرَکُمْ وَرَزَقَکُمْ مِّنَ الطَّیِّبٰتِﺚ ذٰلِکُمُ اللہُ رَبُّکُمْﺊ فَتَبٰرَکَ اللہُ رَبُّ الْعٰلَمِیْنَ) <br />
<br />
“আল্লহই তোমাদের জন্য পৃথিবীকে করেছেন বাসোপযোগী এবং আকাশকে করেছেন ছাদ এবং তোমাদের আকৃতি করেছেন উৎকৃষ্ট এবং তোমাদেরকে দান করেছেন উৎকৃষ্ট রিযিক। এই তো আল্লাহ, তোমাদের প্রতিপালক। জগতসমূহের প্রতিপালক আল্লাহ কতই না বরকতময়!” (সূরা মু’মিন ৪০:৬৪)<br />
<br />
অতএব একমাত্র আল্লাহ তা‘আলাই সৃষ্টিকর্তা, রিযিকদাতা, পরিচালক ও সকলের মালিক। এ জন্যই তিনি সর্বপ্রকার ইবাদত পাওয়ার এবং তাঁর সাথে অংশীদার স্থাপন না করার একমাত্র হকদার। তাই আল্লাহ তা‘আলা বললেন: <br />
<br />
(فَلَا تَجْعَلُوْا لِلّٰهِ أَنْدَادًا وَّأَنْتُمْ تَعْلَمُونَ) <br />
<br />
“অতএব তোমরা জেনে শুনে আল্লাহর সাথে কাউকে শরীক কর না।”(সূরা বাকারাহ ২:২২)<br />
<br />
ইবনু মাসউদ (রাঃ) হতে বর্ণিত তিনি বলেন, আমি বললাম, হে আল্লাহর রাসূল! কোন গুনাহ সবচেয়ে বড়? তিনি বললেন- আল্লাহ তা‘আলার সাথে অংশী স্থাপন করা অথচ তিনি তোমাকে সৃষ্টি করেছেন। (সহীহ বুখারী হা: ২৮৫৬) মুআয বিন জাবাল (রাঃ) কে রাসূলুল্লাহ (সাল্লাল্লাহু ‘আলাইহি ওয়া সাল্লাম) জিজ্ঞাসা করে বললেন: হে মুআয! তুমি কি জান বান্দার ওপর আল্লাহ তা‘আলার হক কী? মুআয (রাঃ) বললেন: আল্লাহ তা‘আলা ও তাঁর রাসূল ভাল জানেন। রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেন: বান্দার ওপর আল্লাহ তা‘আলার হক হল- বান্দা একমাত্র আল্লাহ তা‘আলার ইবাদত করবে অন্য কিছুকে তাঁর সাথে শরীক করবে না। (সহীহ বুখারী হা: ২৮৫৬) <br />
<br />
ইবনু আব্বাস (রাঃ) অন্য বর্ণনায় বলেন: <br />
<br />
(فَلَا تَجْعَلُوا لِلّٰهِ أَنْدَادًا) <br />
<br />
“অতএব তোমরা আল্লাহর সাথে কাউকে শরীক কর না।”(সূরা বাকারাহ ২:২২)<br />
<br />
انداد (সমকক্ষ) শির্ক। গভীর অন্ধকার রাতে কাল পাথরের ওপর কালো পিঁপড়ার চলাচল প্রত্যক্ষ করা যত সূক্ষ্ম, শির্ক তার চেয়ে বেশি সূক্ষ্ম। কখন কিভাবে একজন ব্যক্তি শির্কে লিপ্ত হয়ে যায় সে নিজেও বুঝতে পারে না। যেমন মানুষ বলে যে, যদি কুকুরটি না থাকত তাহলে চোর ঘরে ঢুকে পড়ত, এটা বলা শির্ক। কারণ চোর হতে বাঁচানোর মালিক একমাত্র আল্লাহ।<br />
<br />
অনুরূপ অনেক শির্কী আকিদাহ, কথা ও কাজ আছে যা মানুষের মাঝে খুব প্রচলিত। এমনকি  শির্কী কাজকে অনেকে অজ্ঞতাবশত ইবাদত মনে করে খুব বিনয়ের সাথে পালন করে থাকে। আকীদাহগত শির্ক যেমন: এরূপ বিশ্বাস করা- আল্লাহ স্ব-স্বত্তায় সর্বত্র বিরাজমান, ওলী-আউলিয়া অনেকক্ষেত্রে ভাল মন্দের মালিক, আল্লাহ ছাড়া কোন নাবী-রাসূল, গাউস-কুতুব, ফকীর-দরবেশ বা জ্যোতিষী গায়েব জানে বলে বিশ্বাস করা, কবরস্থ ব্যক্তি দু‘আ শুনতে পারে এবং বিপদাপদ প্রতিহত করে কল্যাণ নিয়ে আসতে পারে, আল্লাহ তা‘আলাকে ভালবাসার ন্যায় নিজের পীর ও অন্যান্য মানুষকে ভালবাসা, অন্তরে পীর ও অলিদের অনিষ্টের গোপন ভয় করা, তাদের কবরের মাটি, গাছ, নিকটস্থ কূপের পানি ও জীব-জন্তুর দ্বারা উপকারে বিশ্বাস করা এবং আল্লাহ ব্যতীত অন্যের ওপর ভরসা করা ইত্যাদি। <br />
<br />
বাচনিক শির্ক হয় এরূপ বললে যে: আল্লাহ যা চান আর আপনি যা চান, আমার সন্তানের কসম বা আল্লাহ ছাড়া যে কোন বস্তুর নামে কসম করা ইত্যাদি।<br />
<br />
কর্মে শির্ক হয় যেমন: রোগ নিরাময় বা কোন প্রকার অনিষ্ট থেকে বাচাঁর জন্য শরীরে তা‘বীজ বা বালা ব্যবহার করা, মাযার ও কবরে দান করা, হাদিয়া দেয়া, মানত করা, কুরবানীর জন্য কোন পশু দেয়া, তাদের জন্য রুকু-সিজদা করা, কুরআন তেলাওয়াত করা, তাদের কাছে সন্তান চাওয়া, ভাস্কর্য, স্মৃতিসৌধ, ওলী-আউলিয়া, দরবেশ, ফকীর বা মাযারের পাশ দাঁড়িয়ে নিরবতা ও বিনয় প্রকাশ করা, মানব রচিত বিধান ও আইন দ্বারা শাসন ও বিচার কার্য পরিচালনা করা, অলিদেরকে আল্লাহ ও সাধারণ মানুষের মধ্যে মাধ্যম নির্ধারণ করা ও তাদের কাছে শাফাআত চাওয়া। আল্লাহ যা হারাম করে দিয়েছেন তা কোন শাসক বা আলেম হালাল করে দিলে সে হারামকে হালাল হিসেবে মেনে নেয়া ইত্যাদি। <br />
<br />
আল্লাহ তা‘আলা অত্র আয়াতে ইবাদতের নির্দেশ দেয়ার সাথে সাথে তা পালনের ফলাফল উল্লেখ করে বলেন: <br />
<br />
(لَعَلَّكُمْ تَتَّقُوْنَ) <br />
<br />
যাতে তোমরা মুত্তাকী বা আল্লাহ-ভীরু হতে পার। সূরা বাকারার ২ নং আয়াতে মুত্তাকীদের পরিচয় ও তাদের বৈশিষ্ট্য এবং তাকওয়ার ফলাফল আলোচনা করা হয়েছে। <br />
<br />
আল্লামা শানক্বিতী (রহঃ) বলেন, আল্লাহ তা‘আলা এ আয়াতে পুনরুত্থান এর ব্যাপারে তিনটি দলীলের দিকে ইঙ্গিত করেছেন যা অন্যান্য আয়াতে সুস্পষ্টভাবে আলোকপাত করা হয়েছে।<br />
<br />
<b> ১ নং দলীল: </b> আল্লাহ রাব্বুল আলামীন প্রথমবার মানব জাতিকে সৃষ্টি করেছেন। অতএব যিনি প্রথমবার সৃষ্টি করতে সক্ষম তিনি দ্বিতীয়বার সৃষ্টি করতে আরো অধিক সক্ষম। তিনি বলেন: <br />
<br />
(كَمَا بَدَأْنَآ أَوَّلَ خَلْقٍ نُّعِيدُه۫) <br />
<br />
“যেভাবে আমি প্রথম সৃষ্টির সূচনা করেছিলাম সেভাবে পুনরায় সৃষ্টি করবো।”(সূরা আম্বিয়া ২১:১০৪) এরূপভাবে আল্লাহ তা‘আলা সূরা ইয়াসীন: ৭৯, সূরা ক্বফ: ১৫, বানী ইসরাঈল: ৫১, সূরা হজ্জ এবং সূরা ওয়াকিয়া: ৬২ নং আয়াতে পুনরুত্থানের কথা আলোচনা করেছেন।<br />
<br />
<b> ২ নং দলীল: </b> আল্লাহ তা‘আলা আকাশমণ্ডলী ও পৃথিবী সৃষ্টি করেছেন এর দিকে ইঙ্গিত করে তিনি বলেন: <br />
<br />
(اَوَ لَمْ یَرَوْا اَنَّ اللہَ الَّذِیْ خَلَقَ السَّمٰوٰتِ وَالْاَرْضَ وَلَمْ یَعْیَ بِخَلْقِھِنَّ بِقٰدِرٍ عَلٰٓی اَنْ یُّحْیِ الْمَوْتٰ) <br />
<br />
“তারা কি এটুকুও বোঝে না, যে আল্লাহ জমিন ও আসমান সৃষ্টি করলেন এবং এগুলো সৃষ্টি করতে তিনি ক্লান্ত হননি, সে আল্লাহ মৃতুকে অবশ্যই জীবিত করার ক্ষমতা রাখেন।”(সূরা আহক্বাফ ৪৬:৩৩)<br />
<br />
এছাড়াও আল্লাহ তা‘আলা সূরা ইয়াসীন ৮১, সূরা বানী ইসরাঈল ৯৯, সূরা নাযিয়াত ২৭-২৮ নং আয়াতে এ ব্যাপারে বর্ণনা করেছেন।<br />
<br />
<b> ৩ নং দলীল: </b> আল্লাহ তা‘আলা জমিন নির্জীব হবার পর পুনরায় তা জীবিত করেন। এটা পুনরুত্থানের সবচেয়ে বড় দলীল। এর দিকে ইঙ্গিত করে আল্লাহ তা‘আলা বলেন: <br />
<br />
(وَأَنْزَلَ مِنَ السَّمَا۬ءِ مَا۬ءً فَأَخْرَجَ بِه۪ مِنَ الثَّمَرَاتِ رِزْقًالَّكُمْ) <br />
<br />
“এবং যিনি আকাশ হতে পানি বর্ষণ করেন, অতঃপর তার দ্বারা তোমাদের জন্য উপজীবিকাস্বরূপ ফলসমূহ উৎপাদন করেন।”(সূরা বাকারাহ ২:২২) <br />
<br />
অন্যান্য আয়াতে আল্লাহ তা‘আলা এর সুস্পষ্ট ব্যাখ্যা দিয়েছেন। যেমন আল্লাহ তা‘আলা বলেন: <br />
<br />
(وَأَحْيَيْنَا بِه۪ بَلْدَةً مَّيْتًا كَذٰلِكَ الْخُرُوجُ) <br />
<br />
“বান্দাদের জীবিকাস্বরূপ; আমি বৃষ্টি দ্বারা জীবিত করি মৃত ভূমিকে; এভাবেই পুনরুত্থান ঘটবে।”(সূরা ক্বফ ৫০:১১)<br />
<br />
অনুরূপভাবে আল্লাহ তা‘আলা সূরা হা-মীম-সিজদাহ: ৩৯, সূরা রূম: ১৯, আ‘রাফ: ৫৭ নং আয়াতে এ ব্যাপারে স্পষ্টভাবে আলোচনা করেছেন।<br />
<br />
সুতরাং আল্লাহ তা‘আলা যেভাবে আকাশ-জমিন সৃষ্টি করেছেন এবং বৃষ্টি দ্বারা নির্জীব জমিনকে পুনরায় জীবিত করতে সক্ষম সেভাবে তিনি মানুষের মৃত্যুর পর হিসাব-নিকাশের জন্য পুনরুত্থিত করতে সক্ষম। <br />
<br />
<b> আয়াত থেকে শিক্ষণীয় বিষয়: </b><br />
<br />
১. সৃষ্টিকর্তা যিনি ইবাদত পাওয়ার হকদার তিনিই আল্লাহ তা‘আলা ছাড়া কোন সৃষ্টিকর্তা নেই। সুতরাং তিনিই সকল প্রকার ইবাদত পাওয়ার যোগ্য।<br />
২. সকল মুসলিম রাসূলুল্লাহ (সাল্লাল্লাহু ‘আলাইহি ওয়া সাল্লাম) আনীত শরীয়তের অধীন। কেউ যদি বিশ্বাস করে দুনিয়াতে এমন ওলী, কুতুব ও বুজুর্গ যারা শরীয়ত মেনে চলার ঊর্ধ্বে তাহলে তারা মুসলিম থাকবে না।<br />
৩. শির্ক সবচেয়ে বড় জুলুম। অতএব তা থেকে সর্বোচ্চ সতর্কতা অবলম্বন করে সকল প্রকার শির্ক হতে মুক্ত থাকতে হবে।<br />
৪. আল্লাহ তা‘আলা বান্দার হিসাব-নিকাশ গ্রহণ করতে ও প্রত্যেকের প্রাপ্য প্রদান করার জন্য সকলকে পুনরুত্থিত করবেন। এটা তাঁর জন্য কঠিন কিছুই নয়।<br />
৫. যারা তাক্বওয়া অবলম্বন করে চলে তাদের দুনিয়াবী ও পরকালীন ফলাফল অবগত হলাম।<br />
</div></div></div></div><div class="panel panel-default"><div class="panel-heading" role="tab" id="heading_2_22_3"><h4 class="panel-title"><a role="button" data-toggle="collapse" data-parent="#accordion" href="#collapse_2_22_3" aria-expanded="true" aria-controls="collapse_2_22_3"><i class="more-less fa fa-plus"></i>আহসানুল বায়ান</a></h4></div><div id="collapse_2_22_3" class="panel-collapse collapse" role="tabpanel" aria-labelledby="heading_2_22_3"><div class="panel-body"><div class="tafseer_content"><p>যিনি পৃথিবীকে তোমাদের জন্য বিছানা ও আকাশকে ছাদ সরূপ সৃষ্টি করেছেন এবং আকাশ হতে পানি বর্ষণ ক’রে তার দ্বারা তোমাদের জীবিকার জন্য ফল-মূল উৎপাদন করেছেন। সুতরাং জেনে শুনে কাউকেও আল্লাহর সমকক্ষ স্থির করো না। <br /> <br />হিদায়াত এবং গুমরাহীর দিক দিয়ে মানুষের তিনটি দলের কথা উল্লেখ করার পর মহান আল্লাহর একত্ববাদ এবং তাঁর ইবাদতের প্রতি আহবান প্রত্যেক মানুষকে করা হচ্ছে। বলা হচ্ছে, যখন তোমাদের ও সারা বিশ্ব-জাহানের স্রষ্টা আল্লাহ, তোমাদের সমস্ত প্রয়োজনের ব্যবস্থাপক তিনিই, তখন তোমরা তাঁকে বাদ দিয়ে অন্যের ইবাদত কেন কর? অন্যকে তাঁর সাথে অংশীদার স্থাপন কেন কর? যদি তোমরা আল্লাহর আযাব থেকে বাঁচতে চাও, তাহলে তার একটাই উপায় এই যে, তোমরা আল্লাহকে একক মেনে নিয়ে কেবল তাঁরই ইবাদত করো এবং জেনে-শুনে শির্ক করো না। <br /></p></div></div></div></div><div class="panel panel-default"><div class="panel-heading" role="tab" id="heading_2_22_4"><h4 class="panel-title"><a role="button" data-toggle="collapse" data-parent="#accordion" href="#collapse_2_22_4" aria-expanded="true" aria-controls="collapse_2_22_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_22_4" class="panel-collapse collapse" role="tabpanel" aria-labelledby="heading_2_22_4"><div class="panel-body"><div class="tafseer_content"><p>যিনি তোমাদের জন্য যমীনকে করেছেন বিছানা, আসমানকে ছাদ এবং আসমান থেকে নাযিল করেছেন বৃষ্টি। অতঃপর তাঁর মাধ্যমে উৎপন্ন করেছেন ফল-ফলাদি, তোমাদের জন্য রিয্কস্বরূপ। সুতরাং তোমরা জেনে-বুঝে আল্লাহর জন্য সমকক্ষ নির্ধারণ করো না।</p></div></div></div></div><div class="panel panel-default"><div class="panel-heading" role="tab" id="heading_2_22_5"><h4 class="panel-title"><a role="button" data-toggle="collapse" data-parent="#accordion" href="#collapse_2_22_5" aria-expanded="true" aria-controls="collapse_2_22_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_22_5" class="panel-collapse collapse" role="tabpanel" aria-labelledby="heading_2_22_5"><div class="panel-body"><div class="tafseer_content"><p>যে পবিত্রসত্তা তোমাদের জন্য ভূমিকে বিছানা এবং আকাশকে ছাদ স্বরূপ স্থাপন করে দিয়েছেন, আর আকাশ থেকে পানি বর্ষণ করে তোমাদের জন্য ফল-ফসল উৎপাদন করেছেন তোমাদের খাদ্য হিসাবে। অতএব, আল্লাহর সাথে তোমরা অন্য কাকেও সমকক্ষ করো না। বস্তুতঃ এসব তোমরা জান।</p></div></div></div></div><div class="panel panel-default"><div class="panel-heading" role="tab" id="heading_2_22_6"><h4 class="panel-title"><a role="button" data-toggle="collapse" data-parent="#accordion" href="#collapse_2_22_6" aria-expanded="true" aria-controls="collapse_2_22_6"><i class="more-less fa fa-plus"></i>জহুরুল হক</a></h4></div><div id="collapse_2_22_6" class="panel-collapse collapse" role="tabpanel" aria-labelledby="heading_2_22_6"><div class="panel-body"><div class="tafseer_content"><p>যিনি তোমাদের জন্য পৃথিবীকে ফরাশ বানিয়েছেন, আর আকাশকে চাঁদোয়া, আর তিনি আকাশ থেকে পাঠান বৃষ্টি, তা’ দিয়ে তারপর ফলফসল উৎপাদন করেন তোমাদের জন্য রিযেক হিসেবে। অতএব আল্লাহ্‌র সাথে প্রতিদ্বন্ধী খাড়া করো না, অধিকন্তু তোমরা জানো।</p></div></div></div></div></div>