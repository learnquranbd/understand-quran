<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_265_0"><h4 class="panel-title"><a role="button" data-toggle="collapse" data-parent="#accordion" href="#collapse_2_265_0" aria-expanded="true" aria-controls="collapse_2_265_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_265_0" class="panel-collapse collapse" role="tabpanel" aria-labelledby="heading_2_265_0"><div class="panel-body"><div class="tafseer_content"><b> খোটামুক্ত দানের উপমা  </b><br />
<br />
এখানে মহান আল্লাহ্‌ ঐ মু’মিনদের দানের দৃষ্টান্ত দিচ্ছেন যারা তাঁর সন্তুষ্টি লাভের উদ্দেশ্যে দান করে থাকেন এবং উত্তম প্রতিদান লাভেরও তাঁদের পূর্ণ বিশ্বাস থাকে। যেমন হাদীসে রয়েছে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
مَنْ صَامَ رَمَضَانَ إِيمَانًا وَاحْتِسَابًا، غُفِرَ لَهُ مَا تَقَدَّمَ مِنْ ذَنْبِهِ.<br />
<br />
 ‘যে ব্যক্তি বিশ্বাস রেখে ও সৎ নিয়তে রামাযানের সাওম রাখে তার পূর্বের সমস্ত গুনাহ ক্ষমা করে দেয়া হয়। (হাদীসটি সহীহ। সহীহুল বুখারী-১/১১৫/৩৮, ৪/১৩৫, ৪/১৩৮/১৯০১, ফাতহুল বারী  ৪/৩০০, সহীহ মুসলিম-১/৫২৩/১৭৫, সুনান আবূ দাউদ-২/৪৯/১৩৭২, জামি‘ তিরমিযী-৩/৬৮৭, সুনান নাসাঈ -৪/৪৬৬/২২০২, মুসনাদ আহমাদ -২/২৩২) <br />
<br />
رَبْوَة বলা হয় উঁচু ভূমিকে যেখান দিয়ে নদী প্রবাহিত হয়। وَابِلٌ-এর অর্থ হচ্ছে প্রবল বৃষ্টিপাত। বাগানটি দ্বিগুণ ফল দান করে। অন্যান্য বাগানসমূহের তুলনায় এই বাগানটি এরূপ যে, সেটা উর্বর ভূ-ভাগের ওপর অবস্থিত বলে বৃষ্টিপাত না হলেও শিশির দ্বারাই ফুল-ফল হয়ে থাকে। কোন বছরই ফল শূন্য হয় না। অনুরূপভাবে ঈমানদারদের ‘আমল কখনো সাওয়াবহীন হয় না, তাদেরকে তাদের কাজের প্রতিদান অবশ্যই দেয়া হয়। তবে ঐ প্রতিদানের ব্যাপারে পার্থক্য রয়েছে যা ঈমানদারদের খাঁটিত্ব ও সৎ কাজের গুরুত্ব হিসাবে বৃদ্ধি পেয়ে থাকে। বান্দাদের কোন কাজ মহান আল্লাহ্‌র নিকট গোপন নেই। বরং তিনি তাদের কার্যাবলী সম্যক অবগত রয়েছেন।<br />
</div></div></div></div><div class="panel panel-default"><div class="panel-heading" role="tab" id="heading_2_265_1"><h4 class="panel-title"><a role="button" data-toggle="collapse" data-parent="#accordion" href="#collapse_2_265_1" aria-expanded="true" aria-controls="collapse_2_265_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_265_1" class="panel-collapse collapse" role="tabpanel" aria-labelledby="heading_2_265_1"><div class="panel-body"><div class="tafseer_content"><p>আর যারা আল্লাহ্‌র সন্তুষ্টি লাভের জন্য ও নিজেদের আত্মা বলিষ্ঠ করার জন্য ধন-সম্পদ ব্যয় করে তাদের উপমা কোন উচ্চ ভূমিতে অবস্থিত একটি উদ্যান , যেখানে মুষলধারে বৃষ্টি হয়, ফলে সেথায় ফলমূল জন্মে দিগুন। আর যদি মুষলধারে বৃষ্টি নাও হয় তবে লঘু বৃষ্টিই যথেষ্ট। আর তোমরা যা করো আল্লাহ্‌ তা যথার্থ প্রত্যক্ষকারী [১]। <br /> <br />[১] এ আয়াতে গ্রহণযোগ্য দান-সদকার একটি উদাহরণ বর্ণিত হয়েছে। যারা স্বীয় ধনসম্পদকে মনের দৃঢ়তা সৃষ্টি করার লক্ষ্যে আল্লাহ্‌র সন্তুষ্টি অর্জনের নিয়্যতে ব্যয় করে, তাদের উদাহরণ কোন টিলায় অবস্থিত বাগানের মত। প্রবল বৃষ্টিপাত না হলেও হালকা বারিবর্ষণই যার জন্য যথেষ্ট। আল্লাহ্‌ তা'আলা তোমাদের কাজকর্ম সম্পর্কে খুবই পরিজ্ঞাত। এ উদাহরণের মাধ্যমে ব্যক্ত করা হয়েছে যে, খাঁটি নিয়্যত ও উপরোক্ত শর্তাবলীর প্রতি লক্ষ্য রেখে আল্লাহ্‌র পথে ব্যয় করার ফযীলত অনেক। সৎনিয়্যত ও আন্তরিকতার সাথে অল্প ব্যয় করলেও তা যথেষ্ট এবং আখেরাতের সাফল্যের কারণ। </p></div></div></div></div><div class="panel panel-default"><div class="panel-heading" role="tab" id="heading_2_265_2"><h4 class="panel-title"><a role="button" data-toggle="collapse" data-parent="#accordion" href="#collapse_2_265_2" aria-expanded="true" aria-controls="collapse_2_265_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_265_2" class="panel-collapse collapse" role="tabpanel" aria-labelledby="heading_2_265_2"><div class="panel-body"><div class="tafseer_content"><b> ২৬৫ ও ২৬৬ নং আয়াতের তাফসীর: </b><br />
<br />
যারা মানুষকে খুশি করার জন্য, আর যারা মানুষের বাহবা ও দুনিয়া হাসিলের জন্য দান করে এবং দান করে খোঁটা ও কষ্ট দেয় তাদের বর্ণনার পর যারা একমাত্র আল্লাহ তা‘আলাকে খুশি করার জন্য দান করে তাদের সুন্দর উপমা দিচ্ছেন। যারা আল্লাহ তা‘আলার সন্তুষ্টির জন্য এবং নিজেদের (ঈমানকে) দৃঢ় করার জন্য তাদের মাল খরচ করে তাদের উদাহরণ হচ্ছে- উর্বর জমিতে অবস্থিত একটি বাগান, তাতে প্রবল বৃষ্টিপাত হয়। ফলে তা দ্বিগুণ খাদ্যশস্য উৎপন্ন করে। যদি প্রবল বৃষ্টি নাও হয়, তবে অল্প বৃষ্টিই যথেষ্ট হয়ে যায়। অর্থাৎ তাদের দানের প্রতিদান অবশ্যই থাকবে, কোনক্রমেই তাদের দান বৃথা যাবে না।<br />
<br />
<br />
২৬৬ নং আয়াতে আল্লাহ তা‘আলা ঐসব লোকেদের আরো একটি উপমা দিচ্ছেন যারা মানুষকে দেখানোর জন্য বা দুনিয়া হাসিলের জন্য দান করে। তাদের উপমা হল- কোন এক ব্যক্তির একটি খেজুর ও আঙ্গুরের বাগান যা ফলমূলে ভরপুর। এ বাগানের ওপর তার আয় নির্ভর করে। এমতাবস্তায় লোকটি বার্ধক্যে পৌঁছে গেল এবং তার অনেক ছোট ছোট সন্তানও আছে। বার্ধক্যের কারণে লোকটি বাগানের পরিচর্যা করতে পারে না। ছোট ছেলেরাও কোন সহযোগিতা করতে পারে না। হঠাৎ একদিন অগ্নিঝড় এসে বাগান নষ্ট করে দিল। এখন উক্ত নষ্ট বাগান বৃদ্ধ লোকটি আবাদ করতে পারে না এবং তার ছেলেরাও আবাদ করতে পারে না।<br />
<br />
যারা লোক দেখানো বা দুনিয়া অর্জনের জন্য দান করেছিল কিয়ামাতের দিন তাদের আমল এরূপ নষ্ট হয়ে যাবে, আমলের প্রতিদান খুঁজে পাবে না।<br />
<br />
ইবনু আব্বাস, উমার (রাঃ)-কে বললেন: এ আয়াতটিতে একটি আমলের উদাহরণ দেয়া হয়েছে। উমার (রাঃ) বললেন: আমলটি কি? তিনি বললেন: একজন ধনী ব্যক্তি আল্লাহ তা‘আলার আনুগত্য করত। অতঃপর আল্লাহ তা‘আলা এক শয়তান প্রেরণ করলেন। তখন সে আল্লাহ তা‘আলার অবাধ্য কাজ করতে লাগল। ফলে তার সব আমল বরবাদ করে দিল। (সহীহ বুখারী হা: ৪৫৩৮)<br />
<br />
<b> আয়াত থেকে শিক্ষণীয় বিষয়: </b><br />
<br />
১. সহজে বুঝার জন্য উপমা প্রদান করা শরীয়ত সিদ্ধ।<br />
২. আল্লাহ তা‘আলাকে খুশি করার জন্য দান করলে তিনি তার প্রতিদান বহুগুণে বৃদ্ধি করেদেন।<br />
৩. আল্লাহ তা‘আলার নিদর্শন নিয়ে চিন্তা করলে তাঁকে চেনা যায়।<br />
</div></div></div></div><div class="panel panel-default"><div class="panel-heading" role="tab" id="heading_2_265_3"><h4 class="panel-title"><a role="button" data-toggle="collapse" data-parent="#accordion" href="#collapse_2_265_3" aria-expanded="true" aria-controls="collapse_2_265_3"><i class="more-less fa fa-plus"></i>আহসানুল বায়ান</a></h4></div><div id="collapse_2_265_3" class="panel-collapse collapse" role="tabpanel" aria-labelledby="heading_2_265_3"><div class="panel-body"><div class="tafseer_content"><p>পক্ষান্তরে, যারা আল্লাহর সন্তুষ্টির জন্য এবং নিজের হৃদয়কে শক্তিশালী করার জন্য তাদের ধন দান করে, তাদের উপমা কোন উঁচু ভূমিতে অবস্থিত একটি বাগান, [১] যাতে মুষলধারে বৃষ্টি হয়, ফলে তার ফল-মূল দ্বিগুণ জন্মে। যদি মুষলধারে বৃষ্টি নাও হয়, তবে হাল্কা বৃষ্টিই যথেষ্ট। বস্তুতঃ তোমরা যা কর, আল্লাহ তার সম্যক দ্রষ্টা। <br /> <br />[১] এটা সেই ঈমানদারদের দৃষ্টান্ত, যারা আল্লাহর সন্তুষ্টি অর্জনের জন্য দান করে থাকে। তাদের দানকৃত সম্পদ সেই বাগানের মত, যা কোন উঁচু জায়গায় অবস্থিত, তাতে প্রবল বৃষ্টি হলে দ্বিগুণ ফসল দেয়। আর প্রবল বৃষ্টি না হলেও হাল্কা বর্ষণ এবং শিশিরও তার জন্য যথেষ্ট হয়। অনুরূপ তাদের সাদাকা-খয়রাত যতই কম হোক না কেন আল্লাহর নিকট তা কয়েক গুণ প্রতিদান ও নেকীর কারণ হবে। 'জান্নাত' বা বাগান এমন ভূমিকে বলা হয়, যাতে এত সংখ্যায় বৃক্ষাদি থাকে যে তা পুরো ভূমিকে ঢেকে নেয়। অথবা 'জান্নাত' এমন বাগান যার চতুর্দিক এমনভাবে ঘেরা-বেড়া থাকে যে, তার ফলে বাগান দৃষ্টিগোচর হয় না। جَنَّة জান্নাত শব্দটি جنّ ধাতু থেকে গঠিত, (যার অর্থ ঢাকা বা অদৃশ্য হওয়া)। এ জন্যই জ্বিন এমন সৃষ্টির নাম যা দেখা যায় না। পেটের শিশুকেও 'জানীন' বলা হয় কারণ তাও দেখা যায় না। পাগলামিকে 'জুনুন' বলে আখ্যায়িত করা হয়, কারণ তার বুদ্ধির উপর পর্দা পড়ে যায়। আর জান্নাতকেও এই জন্যই জান্নাত বলা হয় যে তা রয়েছে দৃষ্টির অগোচরে। رَبوَة উঁচু ভূমিকে বলে। আর وَابِل অর্থ প্রবল বৃষ্টি। <br /></p></div></div></div></div><div class="panel panel-default"><div class="panel-heading" role="tab" id="heading_2_265_4"><h4 class="panel-title"><a role="button" data-toggle="collapse" data-parent="#accordion" href="#collapse_2_265_4" aria-expanded="true" aria-controls="collapse_2_265_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_265_4" class="panel-collapse collapse" role="tabpanel" aria-labelledby="heading_2_265_4"><div class="panel-body"><div class="tafseer_content"><p>আর যারা আল্লাহর সন্তুষ্টি লাভ ও নিজদেরকে সুদৃঢ় রাখার লক্ষ্যে সম্পদ ব্যয় করে, তাদের উপমা উঁচু ভূমিতে অবস্থিত বাগানের মত, যাতে পড়েছে প্রবল বৃষ্টি। ফলে তা দ্বিগুণ ফল-ফলাদি উৎপন্ন করেছে। আর যদি তাতে প্রবল বৃষ্টি নাও পড়ে, তবে হালকা বৃষ্টি (যথেষ্ট)। আর আল্লাহ তোমরা যা আমল কর, সে ব্যাপারে সম্যক দ্রষ্টা।</p></div></div></div></div><div class="panel panel-default"><div class="panel-heading" role="tab" id="heading_2_265_5"><h4 class="panel-title"><a role="button" data-toggle="collapse" data-parent="#accordion" href="#collapse_2_265_5" aria-expanded="true" aria-controls="collapse_2_265_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_265_5" class="panel-collapse collapse" role="tabpanel" aria-labelledby="heading_2_265_5"><div class="panel-body"><div class="tafseer_content"><p>যারা আল্লাহর রাস্তায় স্বীয় ধন-সম্পদ ব্যয় করে আল্লাহর সন্তুষ্টি অর্জনের লক্ষ্যে এবং নিজের মনকে সুদৃঢ় করার জন্যে তাদের উদাহরণ টিলায় অবস্থিত বাগানের মত, যাতে প্রবল বৃষ্টিপাত হয়; অতঃপর দ্বিগুণ ফসল দান করে। যদি এমন প্রবল বৃষ্টিপাত নাও হয়, তবে হাল্কা বর্ষণই যথেষ্ট। আল্লাহ তোমাদের কাজকর্ম যথার্থই প্রত্যক্ষ করেন।</p></div></div></div></div><div class="panel panel-default"><div class="panel-heading" role="tab" id="heading_2_265_6"><h4 class="panel-title"><a role="button" data-toggle="collapse" data-parent="#accordion" href="#collapse_2_265_6" aria-expanded="true" aria-controls="collapse_2_265_6"><i class="more-less fa fa-plus"></i>জহুরুল হক</a></h4></div><div id="collapse_2_265_6" class="panel-collapse collapse" role="tabpanel" aria-labelledby="heading_2_265_6"><div class="panel-body"><div class="tafseer_content"><p>আর যারা তাদের ধনদৌলত খরচ করে আল্লাহ্‌র সন্তষ্টি কামনা ক’রে এবং তাদের আ‌ত্মার দৃঢ়প্রত্যয় জন্মাবার জন্যে, তাদের উদাহরণ হচ্ছে টিলার উপরের বাগানের উপমার মতো, যার উপরে নামে বৃষ্টিধারা, তাতে তার ফল দ্বিগুণ হয়ে আসে, আর যদি তাতে বৃষ্টিধারা নাও নামে তবে শিশিরপাত। আর তারা যা করে আল্লাহ্ তার দর্শক।</p></div></div></div></div></div>