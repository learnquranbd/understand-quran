<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_80_0"><h4 class="panel-title"><a role="button" data-toggle="collapse" data-parent="#accordion" href="#collapse_2_80_0" aria-expanded="true" aria-controls="collapse_2_80_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_80_0" class="panel-collapse collapse" role="tabpanel" aria-labelledby="heading_2_80_0"><div class="panel-body"><div class="tafseer_content"><b> ইয়াহুদীদের অলীক কল্পনা যে, তারা মাত্র কয়েক দিন জাহান্নামের ‘আযাব ভোগ করবে </b><br />
<br />
ইয়াহুদী জাতি যা বর্ণনা করে এবং যে মিথ্যা দাবী করে যে ‘ সামান্য কয়েকদিন ব্যতীত জাহান্নামের আগুন তাদেরকে স্পর্শই করবে না। অর্থাৎ কিছু দিন জাহান্নামের আগুনে থাকলে পরে তারা তা থেকে মুক্তি পাবে’ এমন দাবীকে প্রত্যাখ্যান করে মহান আল্লাহ বলেন, ‘বলো, ‘তোমরা কি মহান আল্লাহ্‌র নিকট থেকে প্রতিশ্রুতি নিয়েছো যে প্রতিশ্রুতি মহান আল্লাহ ভঙ্গ করবেন না?’ অত্র আয়াতে أم এর অর্থ হলো بل তথা বরং। অর্থাৎ বরং তোমরা মহান আল্লাহ্‌র ওপর এমন কিছু মিথ্যা অপবাদ প্রদান করছো যা তোমরা জানো না।<br />
<br />
ইবনে ‘আব্বাস (রাঃ) বলেন যে, ইয়াহুদীরা বলতোঃ ‘পৃথিবীর মোট সময়কাল হচ্ছে সাত হাজার বছর। প্রতি হাজার বছরের পরিবর্তে আমাদের একদিন শাস্তি হবে। তাহলে আমাদেরকে মাত্র সাত দিন জাহান্নামে থাকতে হবে।’ তাদের এ কথাকে খণ্ডন করতে এ আয়াত অবতীর্ণ হয়। <br />
<br />
কারো কারো মতে তারা চল্লিশ দিন জাহান্নামে থাকবে বলে ধারণা করতো। (তাফসীর তাবারী ২/২৭৬) কেননা তাদের পূর্বপুরুষরা চল্লিশ দিন পর্যন্ত গো-বৎসের পূজা করেছিলো। কারো কারো মতে তাদের এই ধারণা হওয়ার কারণ ছিলো এই যে, তাওরাতে আছেঃ ‘জাহান্নামের দুই তীরের ‘যাক্কুম’ নামক বৃক্ষ পর্যন্ত চল্লিশ দিনের পথ।’ তাই তারা বলতো যে, এ সময়ের পরে শাস্তি উঠে যাবে।<br />
<br />
একটি বর্ণনায় আছে যে, তারা রাসূলুল্লাহর (সাল্লাল্লাহু ‘আলাইহি ওয়া সাল্লাম) এর সামনে বললো, চল্লিশ দিন পযন্ত আমরা জাহান্নামে অবস্থান করবো, অতঃপর অন্যেরা আমাদের জায়গায় এসে যাবে অথাৎ আপনার উম্মাত। রাসূলুল্লাহ (সাল্লাল্লাহু ‘আলাইহি ওয়া সাল্লাম) তখন তাদের মাথায় হাত রেখে বলেন না, বরং তোমারা চিরকাল জাহান্নামে অবস্থান করবে। সেই সময় এই আয়াত অবতীর্ণ হয়। <br />
<br />
এ ছাড়া হাফিয আবূ বাকর ইবনে মারদুওয়ায় (রহঃ) আবূ হুরায়রাহ্ (রাঃ) থেকে বর্ণনা করেনঃ খাইবার যুদ্ধে বিজয় লাভ করার পর ইয়াহূদীরা রাসূলুল্লাহ (সাল্লাল্লাহু ‘আলাইহি ওয়া সাল্লাম) কে বিষ মিশ্রিত একটি আস্ত ভেড়ার রোষ্ট উপহার হিসাবে পাঠায়। রাসূলুল্লাহ (সাল্লাল্লাহু ‘আলাইহি ওয়া সাল্লাম) আদেশ করলেনঃ এ এলাকায় যে ইয়াহুদীরা রয়েছে তাদের সকলকে সমবেত করো। ইয়াহুদীরা উপস্থিত হলে তিনি তাদেরকে জিজ্ঞেস করলেনঃ তোমাদের পিতা কে? তারা উত্তরে বললোঃ অমুক, অমুক, অমুক। রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ তোমরা মিথ্যা বলছো, তোমাদের পিতা অমুক, অমুক এবং অমুক। তখন তারা বললোঃ আপনি ঠিকই বলেছেন। রাসূলুল্লাহ (সাল্লাল্লাহু ‘আলাইহি ওয়া সাল্লাম) তাদেরকে জিজ্ঞেস করলেনঃ আচ্ছা বলতো, এবার যদি আমি তোমাদেরকে কোন কিছু সম্পর্কে জিজ্ঞেস করি তাহলে সঠিক উত্তর দিবে কি? তারা উত্তরে বললোঃ হ্যাঁ আবুল কাসিম! আমরা যদি মিথ্যা বলি তাহলে আপনি তো আমাদের পিতাদের নাম মিথ্যা বলার মতো সত্য ঘটনা বুঝতেই পারবেন। এরপর রাসূলুল্লাহ (সাল্লাল্লাহু ‘আলাইহি ওয়া সাল্লাম) প্রশ্ন করলেনঃ বলো তো জাহান্নামের অধিবাসী কারা? তারা উত্তরে বললোঃ আমরা কিছুদিন জাহান্নামে অবস্থান করবো এবং এরপর আপনার উম্মাত আমাদের স্থলাভিষিক্ত হবে। রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ তোমাদের ধ্বংস হোক এবং তোমরা অপমানিত হও! মহান আল্লাহ্‌র শপথ! আমরা কখনো তোমাদের স্থলাভিষিক্ত হবো না। অতঃপর তিনি বললেনঃ আমি যদি আর একটি প্রশ্ন করি তাহলে তোমরা সঠিক উত্তর দিবে কি? তারা বললোঃ হ্যাঁ আবুল কাসিম! তিনি প্রশ্ন করলেনঃ তোমরা কি এই ভেড়ার গোস্তে বিষ মিশিয়েছো? তারা বললোঃ হ্যাঁ। তিনি আবার প্রশ্ন করলেনঃ কোন উদ্দেশ্যে তোমরা এটা করেছো? তারা বললোঃ আমরা জানতে চাচ্ছিলাম যে, আপনি যদি মিথ্যা নবীর দাবীদার হোন তাহলে আমরা যেন আপনার কাছ থেকে পরিত্রাণ পাই, আর আপনি যদি সত্য নবী হোন তাহলে বিষ আপনার কোনই ক্ষতি করতে পারবে না। (সহীহুল বুখারী-৬/৩১৬৯, ১০/৫৭৭৭, সুনান দারিমী ১/৪৭/হা৬৯, মুসনাদে আহমাদ ২/৪৫১, ফাতহুল বারী ৬/৩১৪, নাসাঈ ৬/৪১৩, দালায়েলুন নবুওয়্যাহ ৪/২৫৬)<br />
</div></div></div></div><div class="panel panel-default"><div class="panel-heading" role="tab" id="heading_2_80_1"><h4 class="panel-title"><a role="button" data-toggle="collapse" data-parent="#accordion" href="#collapse_2_80_1" aria-expanded="true" aria-controls="collapse_2_80_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_80_1" class="panel-collapse collapse" role="tabpanel" aria-labelledby="heading_2_80_1"><div class="panel-body"><div class="tafseer_content"><p>তারা বলে, ‘সামান্য কিছু দিন ছাড়া আগুন আমাদেরকে কখনও স্পর্শ করবে না’। বলুন, তোমরা কি আল্লাহ্‌র কাছ থেকে এমন কোন অঙ্গীকার নিয়েছ; যে অঙ্গিকারের বিপরীত আল্লাহ্‌ কখনও করবেন না ? নাকি আল্লাহ্‌ সম্পর্কে এমন কিছু বলছ যা তোমরা জান না ?’ <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_80_2"><h4 class="panel-title"><a role="button" data-toggle="collapse" data-parent="#accordion" href="#collapse_2_80_2" aria-expanded="true" aria-controls="collapse_2_80_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_80_2" class="panel-collapse collapse" role="tabpanel" aria-labelledby="heading_2_80_2"><div class="panel-body"><div class="tafseer_content"><b> ৮০ হতে ৮২ নং আয়াতের তাফসীর: </b><br />
<br />
অতঃপর আল্লাহ তা‘আলা ইয়াহূদীদের একটি দাবির কথা উল্লেখ করেছেন যে, তারা বলে আমরা মাত্র কয়েকদিন জাহান্নামের শাস্তি ভোগ করব তারপর নাজাত পেয়ে যাব। <br />
<br />
আল্লাহ তা‘আলা তাদের দাবির প্রতিবাদ করে বলছেন: হে নাবী আপনি বলে দিন তোমরা কি এ বিষয়ে আল্লাহ তা‘আলার কাছ থেকে কোন অঙ্গীকারনামা নিয়েছ? মূলত আল্লাহ তা‘আলার ব্যাপারে তারা মিথ্যা আরোপ করে।<br />
<br />
আবদুল্লাহ ইবনে আব্বাস (রাঃ) হতে বর্ণিত তিনি বলেন: ইয়াহূদীরা বলে, আমরা কেবল চল্লিশ দিন জাহান্নামে অবস্থান করব। কাতাদাহ (রহঃ) বলেন: ইয়াহূদীরা বলে আমরা কেবল যে চল্লিশ দিন গো-বৎসের পূজা করেছিলাম সে চল্লিশ দিন জাহান্নামে অবস্থান করব।<br />
<br />
ইকরামার বর্ণনায় পাওয়া যায়, একদা ইয়াহূদীরা রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সাথে বিবাদ করে। তারা বলল: আমরা কেবল চল্লিশ দিন জাহান্নামে অবস্থান করব। অতঃপর আমাদের স্থানে মুহাম্মাদ ও তাঁর সাথীরা যাবে। তখন রাসূলুল্লাহ (সাল্লাল্লাহু ‘আলাইহি ওয়া সাল্লাম) তাদের মাথার দিকে ইশারা করে বললেন: বরং তোমরাই জাহান্নামে আজীবন থাকবে। তোমাদের স্থলাভিষিক্ত আর কেউ হবে না। তখন এ আয়াতটি অবতীর্ণ হয়। (ফাতহুল বারী ১০/২৫৭)<br />
<br />
এরপর আল্লাহ তা‘আলা জানিয়ে দিলেন যে, মৌখিক দাবি যথেষ্ট নয় বরং যারা অপরাধ করবে তারা জাহান্নামী আর যারা সৎ আমল করবে তারা জান্নাতে যাবে। আর তথায় চিরস্থায়ী হবে।<br />
<br />
<b> আয়াত হতে শিক্ষণীয় বিষয়: </b><br />
<br />
১. জান্নাত লাভ ও জাহান্নাম থেকে রক্ষা পাওয়ার কথা শুধু মুখে বললে হবে না বরং এর জন্য প্রয়োজন ঈমান ও সৎ আমল।<br />
২. যে কোন ধর্মের অনুসরণ করে তার বিধি-বিধান মেনে চললেই জান্নাতে যাওয়া ও জাহান্নাম থেকে মুক্তি পাওয়া যাবে না, বরং ইসলামের অনুসরণ আবশ্যক, তবেই জান্নাত পাওয়া সম্ভব।<br />
</div></div></div></div><div class="panel panel-default"><div class="panel-heading" role="tab" id="heading_2_80_3"><h4 class="panel-title"><a role="button" data-toggle="collapse" data-parent="#accordion" href="#collapse_2_80_3" aria-expanded="true" aria-controls="collapse_2_80_3"><i class="more-less fa fa-plus"></i>আহসানুল বায়ান</a></h4></div><div id="collapse_2_80_3" class="panel-collapse collapse" role="tabpanel" aria-labelledby="heading_2_80_3"><div class="panel-body"><div class="tafseer_content"><p>আর তারা বলে, ‘গণা কয়েকটি দিন ছাড়া (দোযখের) আগুন কখনো আমাদেরকে স্পর্শ করবে না।’ (হে মুহাম্মাদ, তুমি) বল, ‘তোমরা কি আল্লাহর নিকট থেকে এমন কোন অঙ্গীকার[১] পেয়েছ যে, আল্লাহ সে অঙ্গীকার কখনো ভঙ্গ করবেন না? অথবা তোমরা আল্লাহ সম্বন্ধে এমন কথা বলছ, যা তোমরা জান না।’ [২] <br /> <br />[১] ইয়াহুদীরা বলত যে, দুনিয়ার বয়স হল সাত হাজার বছর। আর প্রত্যেক হাজার বছরের পরিবর্তে আমরা একদিন জাহান্নামে থাকব। অতএব এই হিসেবে আমরা কেবল সাত দিন জাহান্নামে থাকব। কেউ কেউ বলতো, আমরা কেবল চল্লিশ দিন বাছুরের পূজা করেছি, অতএব এই চল্লিশ দিন জাহান্নামে থাকব। মহান আল্লাহ বললেন, তোমরা কি আল্লাহর কাছ থেকে কোন অঙ্গীকার পেয়েছ? এটাও অস্বীকৃতিসূচক জিজ্ঞাসা। অর্থাৎ, এরা ভুল বলছে, আল্লাহর সাথে এই ধরনের কোন অঙ্গীকার তাদের নেই। <br /> <br />[২] অর্থাৎ, তোমাদের এই দাবী যে, আমরা জাহান্নামে গেলেও কেবল কিছু দিনের জন্য তা হবে, এটা তোমাদের নিজের পক্ষ থেকে মনগড়া কথা এবং এই ধরনের অনেক কথাবার্তা তোমরা আল্লাহর সাথে জুড়ে দিচ্ছ, যা তোমদের নিজেদেরই জানা নেই। এরপর মহান আল্লাহ তাঁর সেই মূলনীতির কথা উল্লেখ করছেন, যার ভিত্তিতে কিয়ামতের দিন তিনি ভাল ও মন্দজনদেরকে তাদের ভাল-মন্দের প্রতিদান ও প্রতিফল দেবেন।</p></div></div></div></div><div class="panel panel-default"><div class="panel-heading" role="tab" id="heading_2_80_4"><h4 class="panel-title"><a role="button" data-toggle="collapse" data-parent="#accordion" href="#collapse_2_80_4" aria-expanded="true" aria-controls="collapse_2_80_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_80_4" class="panel-collapse collapse" role="tabpanel" aria-labelledby="heading_2_80_4"><div class="panel-body"><div class="tafseer_content"><p>আর তারা বলে, ‘গোনা-কয়েকদিন ছাড়া আগুন আমাদেরকে কখনো স্পর্শ করবে না’। বল, ‘তোমরা কি আল্লাহর নিকট ওয়াদা নিয়েছ, ফলে আল্লাহ তাঁর ওয়াদা ভঙ্গ করবেন না? নাকি আল্লাহর উপর এমন কিছু বলছ, যা তোমরা জান না’?</p></div></div></div></div><div class="panel panel-default"><div class="panel-heading" role="tab" id="heading_2_80_5"><h4 class="panel-title"><a role="button" data-toggle="collapse" data-parent="#accordion" href="#collapse_2_80_5" aria-expanded="true" aria-controls="collapse_2_80_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_80_5" class="panel-collapse collapse" role="tabpanel" aria-labelledby="heading_2_80_5"><div class="panel-body"><div class="tafseer_content"><p>তারা বলেঃ আগুন আমাদিগকে কখনও স্পর্শ করবে না; কিন্তু গণাগনতি কয়েকদিন। বলে দিনঃ তোমরা কি আল্লাহর কাছ থেকে কোন অঙ্গীকার পেয়েছ যে, আল্লাহ কখনও তার খেলাফ করবেন না-না তোমরা যা জান না, তা আল্লাহর সাথে জুড়ে দিচ্ছ।</p></div></div></div></div><div class="panel panel-default"><div class="panel-heading" role="tab" id="heading_2_80_6"><h4 class="panel-title"><a role="button" data-toggle="collapse" data-parent="#accordion" href="#collapse_2_80_6" aria-expanded="true" aria-controls="collapse_2_80_6"><i class="more-less fa fa-plus"></i>জহুরুল হক</a></h4></div><div id="collapse_2_80_6" class="panel-collapse collapse" role="tabpanel" aria-labelledby="heading_2_80_6"><div class="panel-body"><div class="tafseer_content"><p>আর তারা বলে -- “আগুন আমাদের গুনতির কয়েকদিন ছাড়া কদাচ স্পর্শ করবে না।” তুমি বলো -- “তোমরা কি আল্লাহ্‌র কাছ থেকে কোনো প্রতি‌শ্রুতি নিয়েছ? তাহলে আল্লাহ্ তাঁর ওয়াদার কখনো খেলাফ করেন না, অথবা তোমরা কি আল্লাহ্ সন্বন্ধে যা জান না তাই বলছ?”</p></div></div></div></div></div>