<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_115_0"><h4 class="panel-title"><a role="button" data-toggle="collapse" data-parent="#accordion" href="#collapse_2_115_0" aria-expanded="true" aria-controls="collapse_2_115_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_115_0" class="panel-collapse collapse" role="tabpanel" aria-labelledby="heading_2_115_0"><div class="panel-body"><div class="tafseer_content"><b> কিবলার নির্ধারণ </b><br />
<br />
অত্র আয়াতে রাসূলুল্লাহ (সাল্লাল্লাহু ‘আলাইহি ওয়া সাল্লাম) কে এবং তাঁর সাহাবীবর্গকে সান্ত্বনা দেয়া হচ্ছে, যাঁদেরকে মাক্কা থেকে তাড়িয়ে দেয়া হয়েছে ও তাঁর মসজিদে প্রবেশ করা হতে বিরত রাখা হয়েছে। মাক্কায় অবস্থান কালে রাসূলুল্লাহ (সাল্লাল্লাহু ‘আলাইহি ওয়া সাল্লাম) বায়তুল মুকাদ্দাসের দিকে মুখ করে সালাত আদায় করেন। তখন কা‘বা ঘর তাদের মাঝখানে থাকতো। মদীনায় আগমনের পর ১৬/১৭ মাস পর্যন্ত বায়তুল মুকাদ্দাসের দিকে মুখ করেই তাঁরা সালাত আদায় করেন। কিন্তু পরে মহান আল্লাহ কা‘বা ঘরের দিকে মুখ করে সালাত আদায় করার নির্দেশ দেন। এরপর এই আয়াতটি নাযিল হয়।<br />
<br />
<b> কুর’আন মাজীদে সর্বপ্রথম রহিতকৃত বা মানসূখের হুকুম </b><br />
<br />
ইমাম আবূ আবীদ কাসীম ইবনে সালাম (রাঃ) স্বীয় পুস্তক ‘নাসিখ ওয়াল মানসূখ’ এর মধ্যে ‘আবদুল্লাহ ইবনে ‘আব্বাস (রাঃ) থেকে বর্ণনা করেন যে, কুর’আন মাজীদের মধ্যে সর্বপ্রথম মানসূখ হুকুম হচ্ছে এই কিবলাই অর্থাৎ উপরোক্ত আয়াতটিই। এ আয়াতটি অবতীর্ণ হওয়ার পূর্বে রাসূলুল্লাহ (সাল্লাল্লাহু ‘আলাইহি ওয়া সাল্লাম) বায়তুল মুকাদ্দাসের দিকে মুখ করে সালাত আদায় করতে থাকেন। অতঃপর নিম্নের আয়াতটি অবতীর্ণ হয়ঃ<br />
 <br />
﴿وَ مِنْ حَیْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرَامِ﴾<br />
<br />
‘আর তুমি যেখান হতেই বের হবে, তোমার মুখ পবিত্রতম মসজিদের দিকে প্রত্যাবর্তন করো। (২ নং সূরা বাকারাহ, আয়াত নং ১৪৯) তখন তিনি বায়তুল্লার দিকে মুখ করে সালাত আদায় করতে শুরু করেন। মাদীনায় রাসূলুল্লাহ (সাল্লাল্লাহু ‘আলাইহি ওয়া সাল্লাম) বায়তুল মুকাদ্দাসের দিকে মুখ করে সালাত আদায় করতে থাকলে ইয়াহুদীরা খুবই খুশি হয়। যা হোক, রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর মনের একান্ত ইচ্ছা ছিলো ইব্রাহীম (আঃ) এর কিবলাহ তথা কা‘বা ঘরের দিকে মুখ করে সালাত আদায় করা। এ জন্য তিনি মাঝে মাঝে আকাশের দিকে তাকাতেন এবং মহান আল্লাহ্‌র কাছে প্রার্থনা করতেন। তখন মহান আল্লাহ নাযিল করেন, ‘নিশ্চয়ই আমি আকাশের দিকে তোমার মুখমণ্ডল উত্তোলন অবলোকন করেছি।’ (২ নং সূরা বাকারাহ, আয়াত নং ১৪৪) যখন এই হুকুম মানসূখ হয়ে যায় এবং তাঁর আকাঙ্ক্ষা ও প্রার্থনা অনুযায়ী বায়তুল্লার দিকে মুখ করে সালাত আদায় করার জন্য আদিষ্ট হোন তখন ঐ ইয়াহুদীরাই তাঁকে বিদ্রপ করে বলতে থাকে যে, কিবলাহ পরিবর্তিত হলো কেন? তখন এই আয়াত অবতীর্ণ হয়। অর্থাৎ ইয়াহুদীদেরকে যেন বলা হচ্ছে যে, এ প্রতিবাদ কেন? যে দিকে মহান আল্লাহ্‌র নির্দেশ হবে সে দিকেই ফিরে যেতে হবে। কারণ ইবনে ‘আব্বাস (রাঃ) থেকে ইকরামা (রহঃ) বর্ণনা করেনঃ ‘তোমরা যে দিকে মুখ ফিরাও সেই দিকেই মহান আল্লাহ্‌র মুখমণ্ডল রয়েছে’ এর অর্থ হলো মহান আল্লাহ্‌র অবস্থান পূর্ব ও পশ্চিম সর্ব জায়গায়ই রয়েছে। মুজাহিদ (রহঃ) বলেন যে, এর অর্থ হলো তুমি যে দিকেই থাকো না কেন, তুমি কিবলাহ তথা কা‘বার দিকে মুখ ফিরাও। (তাফসীর ইবনে আবি হাতিম ১/৩৪৫) অত্র বর্ণনাটি উল্লেখ করার পর ইবনে আবি হাতিম বলেন, যে কিবলাহ পরিবর্তন এর বিষয়টি ইবনে ‘আব্বাস (রাঃ) থেকে ‘আতা, আবুল ‘আলিয়া, হাসান বাসরী, ‘আতাউল খুরাসানী ‘ইকরামা, কাতাদাহ, সুদ্দী এবং যায়দ ইবনে আসলাম (রহঃ) ও বর্ণনা করেছেন যে এর অর্থ হচ্ছে ‘পূর্ব ও পশ্চিম যেখানেই থাকো না কেন, কা‘বার দিকে মুখ করো।’ <br />
<br />
ইবনে জারীর (রহঃ) বলেন যে, কয়েকজন মনীষী থেকে বর্ণনা আছে যে, এ আয়াতটি কা ‘বার দিকে মুখ করে সালাত আদায় করার নির্দেশ দেয়ার পূর্বে অবতীর্ণ হয়েছিলো এবং এর ভাবার্থ এই যে, পূর্ব ও পশ্চিম যে দিকেই চাও মুখ ফিরিয়ে নাও, যখন সফরে থাকো অথবা ভয়ে কিংবা যুদ্ধ অবস্থায় থাকো, সব দিকই মহান আল্লাহ্‌র এবং সব দিকেই তিনি বিদ্যমান রয়েছেন। (তাফসীর তাবারী ২/৫৩০) মহান আল্লাহ হতে কোন জায়গা শূন্য নেই। যেমন তিনি বলেনঃ<br />
<br />
﴿وَ لَاۤ اَدْنٰى مِنْ ذٰلِكَ وَ لَاۤ اَكْثَرَ اِلَّا هُوَ مَعَهُمْ اَیْنَ مَا كَانُوْا﴾<br />
<br />
‘তারা এ তদপেক্ষা কম হোক বা বেশি হোক, তারা যেখানেই থাকুক না কেন তিনি তাদের সাথে আছেন।’ (৫৮ নং সূরা মুজাদালাহ, আয়াত নং ৭)<br />
<br />
<b> যানবাহনে বা সফরে থাকাবস্থায় কিবলার বিধান </b><br />
<br />
ইবনে ‘উমার (রাঃ)-এর উষ্ট্রীর মুখ যে দিকেই থাকতো তিনি সেই দিকেই ফিরে সালাত আদায় করে নিতেন এবং বলতেনঃ ‘রাসূলুল্লাহ (সাল্লাল্লাহু ‘আলাইহি ওয়া সাল্লাম) এরূপই করতেন এবং তাঁর নিকট এটাই ছিলো ﴿فَاَیْنَمَا تُوَلُّوْا فَثَمَّ وَجْهُ اللّٰهِ﴾  এ আয়াতের ভাবার্থ। (হাদীসটি সহীহ। তাফসীর তাবারী ২/৫৩০/হা ১৮৩৯। সহীহ মুসলিম ১/৩৩/৪৮৬, সুনান তিরমিযী ৫/২৯৫৮, সুনান নাসাঈ ১/২৬৪/হা ৪৯০) আয়াতের উল্লেখ ছাড়াও এ হাদীসটি সহীহ মুসলিম, জামি‘উত তিরমিযী, সুনান নাসাঈ, মুসনাদ ইবনে আবি হাতিম, মুসতাদারাক হাকিম ইত্যাদি কিতাবেও বর্ণিত আছে। (হাদীসটি সহীহ। সহীহুল বুখারী ২/১০৯৭, ১০৯৮, সহীহ মুসলিম ১/৩৯/৪৮৭, ১/৪০/৪৮৮) সহীহুল বুখারীতে রয়েছে যে, ইবনে ‘উমার (রাঃ) কে যখন ভয়ের সময়ের সালাত আদায় করা সম্বন্ধে জিজ্ঞেস করা হতো তখন ভয়ের সালাতের বর্ণনা করতেন এবং বলতেনঃ ‘এর চেয়েও বেশি ভয় হলে পায়ে চলা অবস্থায় এবং আরোহণের অবস্থায় দাঁড়িয়ে বা বসে সালাত আদায় করে নিয়ো, মুখ কিবলার দিকে হোক, আর নাই হোক।’ (হাদীসটি সহীহ। সহীহুল বুখারী ৮/৩৫৩৫, ফাতহুল বারী ৮/৪৬)<br />
<br />
ইমাম শাফি‘ঈ (রহঃ) ও ইমাম আবূ হানীফা (রহঃ) এর মতে সফরে সাওয়ারীর ওপর নফল সালাত আদায় করা বৈধ। সেই সফর নিরাপদের হোক বা ভীতি পূর্ণ হোক বা যুদ্ধেরই হোক না কেন। কিন্তু ইমাম মালিক (রহঃ)-এর বিপরীতে অভিমত দিয়েছেন। ইমাম আবূ ইঊসুফ এবং আবূ সা‘ঈদ ইসতাখারী (রহঃ) সফর ছাড়া অন্য সময়েও নফল সালাত সাওয়ারীর ওপর পড়া বৈধ। কোন কোন মুফাসসিরগনের মতে অত্র আয়াতটি ঐ সব লোকের ব্যাপারে অবতীর্ণ হয়েছে যারা কিবলা সম্পর্কে অবহিত ছিলো না। ফলে তারা নিজ নিজ ইজতিহাদ অনুপাতে বিভিন্ন জন বিভিন্ন দিকে মুখ করে সালাত আদায় করেছিলো। অতঃপর এ আয়াত অবতীর্ণ করে তাদের সালাতকে সিদ্ধ বলা হয়েছে।<br />
<br />
এটাও বর্ণিত হয়েছে যে, অন্ধকার রাতে কিংবা আকাশ যখন মেঘে ঢাকা থাকে এবং কিবলার দিক নির্ণয় করা সম্ভব হয় না সেই সময়ের জন্য এ আয়াতটি প্রযোজ্য। তখন ভুল করে কিবলার পরিবর্তে যে দিক ফিরেই সালাত আদায় করা হোক না কেন সালাত আদায় করা হয়ে যাবে।<br />
<br />
<b> মদীনাবাসীদের কিবলাহ হলো পূর্ব ও পশ্চিমের মাঝে </b><br />
<br />
তাফসীর ইবনে মিরদুওয়াইয়ের একটি হাদীসে রয়েছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ ‘মাদীনা, সিরিয়া এবং ‘ইরাকবাসীদের কিবলাহ হচ্ছে পূর্ব ও পশ্চিমের মধ্যবর্তী স্থান। এ বর্ণনাটি জামি‘উত তিরমিযীতেও অন্য শব্দের মাধ্যমে বর্ণিত হয়েছে। (হাদীসটি মুনকার। আল ‘উকাইলি ৪/৩০৯, জামি‘ তিরমিযী ২/১৭১/৩৪২, ইবনে মাজাহ, ১/৩২৩/হা ১০১১, সুনান নাসাঈ ৪/১৭২)<br />
<br />
ইবনে ‘উমার (রাঃ) থেকে বর্ণিত রয়েছে যে, যখন তুমি পশ্চিমকে তোমার ডান দিকে ও পূর্বকে বাম দিকে করবে, তখন তোমার সামনের দিকেই কিবলাহ হয়ে যাবে। এটাও বর্ণিত আছে যে, পূর্ব ও পশ্চিমের মধ্যবর্তী স্থান হচ্ছে কিবলাহ।<br />
<br />
ইমাম ইবনে জারীর (রহঃ) বলেন যে, ﴿اِنَّ اللّٰهَ وَاسِعٌ عَلِیْمٌ﴾   এ আয়াতের ভাবার্থ এটাও হতে পারে যে, মহান আল্লাহ যেন বলছেনঃ ‘প্রার্থনা জানানোর সময় তোমরা তোমাদের মুখমণ্ডল যে দিকেই করবে সে দিকেই আমাকে পাবে এবং আমি তোমাদের প্রার্থনা কবূল করবো।’<br />
<br />
অতঃপর মহান আল্লাহ বলেন যে, তিনি পরিবেষ্টনকারী ও পূর্ণ জ্ঞানবান, যাঁর দান, দয়া এবং অনুগ্রহ সমস্ত সৃষ্টজীবকে ঘিরে রেখেছে, তিনি সমস্ত কিছু জানেন বটে। কোন ক্ষুদ্র থেকে ক্ষুদ্রতম জিনিসও তাঁর জ্ঞানের বাইরে নেই।’  (তাফসীর তাবারী ২/৫৩৭)<br />
</div></div></div></div><div class="panel panel-default"><div class="panel-heading" role="tab" id="heading_2_115_1"><h4 class="panel-title"><a role="button" data-toggle="collapse" data-parent="#accordion" href="#collapse_2_115_1" aria-expanded="true" aria-controls="collapse_2_115_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_115_1" class="panel-collapse collapse" role="tabpanel" aria-labelledby="heading_2_115_1"><div class="panel-body"><div class="tafseer_content"><p>আর পূর্ব ও পশ্চিম আল্লাহ্‌রই সুতরাং যেদিকেই তোমরা মুখ ফিরাও না কেন, সেদিকই আল্লাহ্‌র দিক [১]। নিশ্চয়ই আল্লাহ্‌ সর্বব্যাপী, সর্বজ্ঞ [২]। <br /> <br />[১] (وَجْهُ اللّٰه) শব্দের শাব্দিক অর্থ হচ্ছে, আল্লাহ্‌র চেহারা। মুসলিমদের আকীদা বিশ্বাস হলো এই যে, আল্লাহ্‌র চেহারা রয়েছে। তবে তা সৃষ্টির কারও চেহারার মত নহে। কিন্তু এ আয়াতের দ্বারা উদ্দেশ্য হলো - সকল দিকই যেহেতু আল্লাহ্‌র সুতরাং মুসল্লী পূর্ব ও পশ্চিম যেদিকেই মুখ ফিরাক না কেন। সেদিকেই আল্লাহ্‌র কিবলা রয়েছে। কেউ কেউ এ আয়াতটিকে আল্লাহ্ তা'আলার সিফাত মুখমণ্ডল বা চেহারা সাব্যস্ত করার জন্য দলীল হিসেবে পেশ করে থাকেন। মূলতঃ এ আয়াতটিতে ওয়াজহ’ শব্দটি দিক বা কেবলা বুঝানোর জন্য ব্যবহার করা হয়েছে। তাই শাইখুল ইসলাম ইবনে তাইমিয়া রাহিমাহুল্লাহ এ আয়াতটিকে সিফাতের আয়াতের মধ্যে গণ্য করাকে ভুল আখ্যায়িত করেছেন। [দেখুন - মাজমু ফাতাওয়াঃ ২/৪২৯, ৩/১৯৩, ৬/১৫-১৬] <br /> <br />কোন কোন মুফাসসির (فَاَيْنَمَا تُوَلُّوْا وَجْهُ اللّٰهِ) আয়াতকে এই নফল সালাতেরই বিধান বলে সাব্যস্ত করেছেন। কিন্তু স্মরণ রাখা দরকার যে, এই বিধান সে সমস্ত যানবাহনের ক্ষেত্রেই প্রযোজ্য, যাতে সওয়ার হয়ে চলার সময় কেবলার দিকে মুখ করা কঠিন। পক্ষান্তরে যেসব যানবাহনে সওয়ার হলে কেবলার দিকে মুখ করা কঠিন নয়, যেমন রেলগাড়ী, সামুদ্রিক জাহাজ, উড়োজাহাজ ইত্যাদিতে নফল সালাতেও কেবলার দিকেই মুখ করতে হবে। তবে সালাতরত অবস্থায় রেলগাড়ী অথবা জাহাজের দিক পরিবর্তন হয়ে গেলে এবং আরোহীর পক্ষে কেবলার দিকে মুখ ফিরিয়ে নেয়ার অবকাশ না থাকলে সে অবস্থায়ই সালাত পূর্ণ করবে। এমনিভাবে কেবলার দিক সম্পর্কে সালাত আদায়কারীর জানা না থাকলে, রাতের অন্ধকারে দিক নির্ণয় করা কঠিন হলে এবং বলে দেয়ার লোক না থাকলে সেখানেও সালাত আদায়কারী অনুমান করে যেদিকেই মুখ করবে, সেদিকই তার কেবলা বলে গণ্য হবে [ তাফসীরে মাআরিফুল কুরআন ] <br /> <br />[২] এখানে কেবলামুখী হওয়ার সম্পূর্ণ স্বরূপ বর্ণনা করে দেয়া হয়েছে যে, এর উদ্দেশ্য (নাউযুবিল্লাহ) বায়তুল্লাহ অথবা বায়তুল- মুকাদ্দাসের পূজা করা নয়। সমস্ত সৃষ্টিজগত তাঁর কাছে অতি ছোট। এরপরও বিভিন্ন তাৎপর্যের কারণে বিশেষ স্থান অথবা দিককে কেবলা নির্দিষ্ট করা হয়েছে। আয়াতের শেষে মহান আল্লাহ্‌র দুটি গুরুত্বপূর্ণ গুণবাচক নাম উল্লেখ করা হয়েছে। প্রথমে বলা হয়েছে, তিনি (وَاسِعٌ) এ শব্দটির দুটি অর্থ রয়েছে। এক. প্রাচুর্যময়; অর্থাৎ তাঁর দান অপরিসীম। তিনি যাকে ইচ্ছা তার কর্মকাণ্ড দেখে বিনা হিসেবে দান করবেন। পূর্ব বা পশ্চিম তাঁর কাছে মুখ্য উদ্দেশ্য নয়। তিনি দেখতে চাইছেন যে, কে তার কথা শুনে আর কে শুনে না। দুই. (وَاسِعٌ)  শব্দটির দ্বিতীয় অর্থ হচ্ছে, সর্বব্যাপী। অর্থাৎ তিনি যেহেতু সবদিক ও সবস্থান সম্পর্কে পূর্ণ খবর রাখেন সুতরাং তাঁর জন্য কোন কাজটি করা হল সেটা তিনি ভাল করেই জানেন। সে অনুসারে তিনি তাঁর বান্দাকে পুরস্কৃত করবেন। এ অর্থের সাথে পরে উল্লেখিত দ্বিতীয় গুণবাচক নাম  (عَلِيْمٌ) শব্দটি বেশী উপযুক্ত। <br /></p></div></div></div></div><div class="panel panel-default"><div class="panel-heading" role="tab" id="heading_2_115_2"><h4 class="panel-title"><a role="button" data-toggle="collapse" data-parent="#accordion" href="#collapse_2_115_2" aria-expanded="true" aria-controls="collapse_2_115_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_115_2" class="panel-collapse collapse" role="tabpanel" aria-labelledby="heading_2_115_2"><div class="panel-body"><div class="tafseer_content"><b> ১১৫ নং আয়াতের তাফসীর: </b><br />
<br />
<b> শানে নুযূল: </b><br />
<br />
এ আয়াতের শানে নুযূল সম্পর্কে অনেক বর্ণনা পাওয়া যায়।<br />
<br />
ইবনু কাসীর, তাবারী, কুরতুবীতে এ আয়াতের শানে নুযূল সম্পর্কে একাধিক বর্ণনা বিদ্যমান।<br />
<br />
সবচেয়ে বেশি গ্রহণযোগ্য বর্ণনা হল- ইবনু উমার (রাঃ) হতে বর্ণিত। তিনি বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) যখন মক্কা থেকে মদীনায় আগমন করে বাহনের ওপর নফল সালাত আদায় করছিলেন। আর বাহন তখন বিভিন্ন সময় বিভিন্ন দিকে মুখ ঘুরে চলছিল। অতঃপর ইবনু উমার (রাঃ) <br />
<br />
(وَلِلّٰهِ الْمَشْرِقُ وَالْمَغْرِبُ....) <br />
<br />
অত্র আয়াতটি তেলাওয়াত করলেন এবং বললেন এ ব্যাপারে এ আয়াতটি অবতীর্ণ হয়েছে। (সহীহ মুসলিম হা: ১৬৪৪-৪৫, ১৬৫০)<br />
<br />
অত্র আয়াতে আল্লাহ তা‘আলা পূর্ব ও পশ্চিম দু’দিককে নির্দিষ্ট করে উল্লখ করেছেন যা উদয় ও অস্তাচল। তিনি এ দু’দিকসহ সকল দিকের মালিক। অতএব সালাত আদায়ের ক্ষেত্রে যেদিকেই তোমাদেরকে নির্দেশ দেয়া হয় সেদিকেই আল্লাহ তা‘আলা রয়েছেন। তাতে তোমরা আল্লাহ তা‘আলার আনুগত্য থেকে বের হয়ে যাবে না। তাই কেউ যদি আদিষ্ট কেবলা অনুসন্ধান করে না পায়, তাহলে তার কাছে যেটা কেবলার দিক বলে মনে হবে সেদিকে ফিরে সালাত আদায় করবে, তারপর যদি জানা যায় কেবলা নির্ণয়ে ভুল হয়েছে তাহলে সালাত পুনরায় আদায়ের প্রয়োজন নেই।<br />
<br />
(فَثَمَّ وَجْهُ اللّٰهِ) <br />
<br />
‘সে দিকেই আল্লাহর চেহারা রয়েছে’আয়াতের এ অংশ প্রমাণ করছে আল্লাহ তা‘আলার চেহারা রয়েছে। তাঁর জন্য যেমন উপযোগী তেমন তাঁর চেহারা, কোন কিছুর সাথে তাঁর  চেহারার সাদৃশ্য নেই। অন্যত্র তিনি বলেন: <br />
<br />
(وَّيَبْقٰي وَجْهُ رَبِّكَ ذُو الْجَلَالِ وَالْإِكْرَامِ) ‏ <br />
<br />
“এবং অবশিষ্ট থাকবে শুধু তোমার প্রতিপালকের চেহারা, যিনি মহিমাময়, মহানুভব।” <br />
<br />
সুতরাং আমাদের ঈমান রাখতে হবে যে, আল্লাহ তা‘আলা ও তাঁর রাসূল (সাল্লাল্লাহু ‘আলাইহি ওয়া সাল্লাম) আল্লাহ তা‘আলার জন্য যে সকল নাম ও সিফাত উল্লেখ করেছেন তা সত্য। তাঁর সিফাতের সাথে মাখলুকের সিফাতের কোন সাদৃশ্য নেই। তাই আমরা শাব্দিক ও আর্থিক কোন প্রকার পরিবর্তন করব না। বরং যেভাবে কুরআন ও সুন্নাহয় এসেছে সেভাবেই বিশ্বাস করব।<br />
<br />
<b> আয়াত হতে শিক্ষণীয় বিষয়: </b><br />
<br />
১. পূর্ব-পশ্চিমসহ সারা জাহানের মালিক একমাত্র আল্লাহ তা‘আলা। <br />
২. আরোহী অবস্থায় নফল সালাত আদায় করা যাবে, তাতে কেবলামুখী না হতে পারলে সমস্যা নেই। তবে ফরয সালাত কেবলামুখী হয়ে আদায় করা আবশ্যক। <br />
৩. আল্লাহ তা‘আলার চেহারা রয়েছে, কোন ধরণ-গঠন জিজ্ঞাসা এবং বিকৃতি ও অস্বীকৃতি ছাড়াই এর ওপর ঈমান আনব।<br />
</div></div></div></div><div class="panel panel-default"><div class="panel-heading" role="tab" id="heading_2_115_3"><h4 class="panel-title"><a role="button" data-toggle="collapse" data-parent="#accordion" href="#collapse_2_115_3" aria-expanded="true" aria-controls="collapse_2_115_3"><i class="more-less fa fa-plus"></i>আহসানুল বায়ান</a></h4></div><div id="collapse_2_115_3" class="panel-collapse collapse" role="tabpanel" aria-labelledby="heading_2_115_3"><div class="panel-body"><div class="tafseer_content"><p>পূর্ব ও পশ্চিম (সর্বদিক) আল্লাহরই। সুতরাং যে দিকেই মুখ ফেরাও, সে দিকই আল্লাহরই দিক (মুখমন্ডল)। [১] নিশ্চয়ই আল্লাহ সর্বদিক পরিবেষ্টনকারী, সর্বজ্ঞ। <br /> <br />[১] হিজরতের পর মুসলিমরা বায়তুল মুক্বাদ্দাসের দিকে মুখ করে নামায পড়ত। ফলে এ নিয়ে তাদের মনে ব্যথা ছিল। ঠিক সেই সময়ে এই আয়াত অবতীর্ণ হয়। কেউ বলেন, এ আয়াত তখন অবতীর্ণ হয়েছিল, যখন বায়তুল মুক্বাদ্দাস থেকে পুনরায় কা'বার দিকে মুখ করে নামায পড়ার নির্দেশ হয় এবং এ ব্যাপারে ইয়াহুদীরা বিভিন্ন রকমের মন্তব্য করে। আবার কেউ বলেছেন, এর অবতীর্ণ হওয়ার কারণ হল, সফরে বাহনের উপর নফল নামায পড়ার অনুমতি দান। অর্থাৎ, সওয়ারীর মুখ যেদিকেই থাকুক না কেন সেদিকে মুখ করেই নামায পড়া যাবে। কখনো কয়েকটি কারণ একত্রে জমায়েত হয়ে যায় এবং সেই সমস্ত কারণের (শরীয়তী) বিধান বর্ণনায় একটিই আয়াত নাযিল হয়ে থাকে। আর তখন এই শ্রেণীর আয়াত অবতীর্ণ হওয়ার কারণ বর্ণনার পশ্চাতে একাধিক বর্ণনা বর্ণিত হয়। কোন বর্ণনায় একটি কারণ তুলে ধরা হয়, আবার অপর এক বর্ণনায় অন্য একটি কারণ তুলে ধরা হয়। আলোচ্য আয়াতটিও সেই শ্রেণীভুক্ত। <em>(আহসানুত তাফাসীর থেকে সংগৃহীত সার-সংক্ষেপ)</em> <br /></p></div></div></div></div><div class="panel panel-default"><div class="panel-heading" role="tab" id="heading_2_115_4"><h4 class="panel-title"><a role="button" data-toggle="collapse" data-parent="#accordion" href="#collapse_2_115_4" aria-expanded="true" aria-controls="collapse_2_115_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_115_4" class="panel-collapse collapse" role="tabpanel" aria-labelledby="heading_2_115_4"><div class="panel-body"><div class="tafseer_content"><p>আর পূর্ব ও পশ্চিম আল্লাহরই। সুতরাং তোমরা যে দিকেই মুখ ফিরাও, সে দিকেই আল্লাহর চেহারা। নিশ্চয় আল্লাহ প্রাচুর্যময়, সর্বজ্ঞ।</p></div></div></div></div><div class="panel panel-default"><div class="panel-heading" role="tab" id="heading_2_115_5"><h4 class="panel-title"><a role="button" data-toggle="collapse" data-parent="#accordion" href="#collapse_2_115_5" aria-expanded="true" aria-controls="collapse_2_115_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_115_5" class="panel-collapse collapse" role="tabpanel" aria-labelledby="heading_2_115_5"><div class="panel-body"><div class="tafseer_content"><p>পূর্ব ও পশ্চিম আল্লারই। অতএব, তোমরা যেদিকেই মুখ ফেরাও, সেদিকেই আল্লাহ বিরাজমান। নিশ্চয় আল্লাহ সর্বব্যাপী, সর্বজ্ঞ।</p></div></div></div></div><div class="panel panel-default"><div class="panel-heading" role="tab" id="heading_2_115_6"><h4 class="panel-title"><a role="button" data-toggle="collapse" data-parent="#accordion" href="#collapse_2_115_6" aria-expanded="true" aria-controls="collapse_2_115_6"><i class="more-less fa fa-plus"></i>জহুরুল হক</a></h4></div><div id="collapse_2_115_6" class="panel-collapse collapse" role="tabpanel" aria-labelledby="heading_2_115_6"><div class="panel-body"><div class="tafseer_content"><p>আর আল্লাহ্‌রই পূর্বাঞ্চল ও পশ্চিমাঞ্চল। অতএব যেদিকে তোমরা ফেরো সে-দিকেই আল্লাহ্‌র মুখ। নিঃসন্দেহে আল্লাহ্ সর্বব্যাপক, সর্বজ্ঞাতা।</p></div></div></div></div></div>