<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_104_0"><h4 class="panel-title"><a role="button" data-toggle="collapse" data-parent="#accordion" href="#collapse_2_104_0" aria-expanded="true" aria-controls="collapse_2_104_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_104_0" class="panel-collapse collapse" role="tabpanel" aria-labelledby="heading_2_104_0"><div class="panel-body"><div class="tafseer_content"><b> বক্তব্য পেশ করার আদব </b><br />
<br />
মহান আল্লাহ এ আয়াতে তাঁর মু’মিন বান্দাগণকে কাফেরদের কথা-বার্তা এবং তাদের কাজের সাদৃশ্য হতে বিরত রাখছেন। ইয়াহুদীরা কতকগুলো শব্দ জিহ্বা বাঁকা করে বলতো এবং এটা দ্বারা খারাপ অর্থ নিতো। যখন মহান আল্লাহ তাদেরকে বলতেনঃ ‘আমার কথা শোন।’ তখন তারা বলতোঃ رَاعِنَا অর্থাৎ বিদ্রুপ । তারা ধর্মকে বিদ্রুপ করার জন্য জিহ্বাকে ঘুরিয়ে ফিরিয়ে رَاعِنَا বলে। যদি তারা বলতোঃ আমরা শুনলাম এবং মানলাম, আমাদের কথা শুনুন এবং আমাদের প্রতি মনোযোগ দিন তাহলে এটাই তাদের জন্য উত্তম ও ভালো হতো। কিন্তু মহান আল্লাহ তাদের কুফরীর কারণে তাদেরকে স্বীয় রহমত হতে দূরে নিক্ষেপ করেছেন। অতএব তাদের মধ্যে ঈমান খুব কমই রয়েছে। যেমন অন্য জায়গায় মহান আল্লাহ বলেনঃ<br />
<br />
مِنَ الَّذِیْنَ هَادُوْا یُحَرِّفُوْنَ الْكَلِمَ عَنْ مَّوَاضِعِهٖ وَ یَقُوْلُوْنَ سَمِعْنَا وَ عَصَیْنَا وَ اسْمَعْ غَیْرَ مُسْمَعٍ وَّ رَاعِنَا لَیًّۢا بِاَلْسِنَتِهِمْ وَ طَعْنًا فِی الدِّیْنِ١ؕ وَ لَوْ اَنَّهُمْ قَالُوْا سَمِعْنَا وَ اَطَعْنَا وَ اسْمَعْ وَ انْظُرْنَا لَكَانَ خَیْرًا لَّهُمْ وَ اَقْوَمَ١ۙ وَ لٰكِنْ لَّعَنَهُمُ اللّٰهُ بِكُفْرِهِمْ فَلَا یُؤْمِنُوْنَ اِلَّا قَلِیْلًا<br />
<br />
‘ইয়াহুদীদের মধ্যে কেউ কেউ যথাস্থান হতে বাক্যবলী পরিবতির্ত করে এবং বলেঃ আমরা শ্রবণ করলাম ও অগ্রাহ্য করলাম এবং বলে, শোন না শোনার মতো; এবং তারা স্বীয় জিহ্বা বিকৃত করে ও ধর্মের দোষারোপ করে বলে ‘রাইনা’; এবং যদি তারা বলতো, ‘আমরা শুনলাম ও মেনে নিলাম এবং আমাদেরকে বুঝার শক্তি দাও’ তাহলে এটা তাদের পক্ষে উত্তম ও সঠিক হতো; কিন্তু মহান আল্লাহ তাদের অবিশ্বাসহেতু তাদেরক অভিসম্পাত করেছেন; অতএব অল্প সংখ্যক ব্যতীত তারা বিশ্বাস করে না। (৪ নং সূরা নিসা, আয়াত নং ৪৬)<br />
<br />
এ সম্পর্কে অনেক হাদীসও এসেছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ ‘এরা যখন সালাম করতো তখন বলতো ‘আসসামু ‘আলাইকুম।’ আর ‘সামুন’ শব্দের অর্থ হচ্ছে মৃত্যু। সুতরাং তোমরা তার উত্তরে বলো ‘ওয়া ‘আলাইকুম।’ তাদের বিরুদ্ধে আমাদের দু‘আ কবূল হবে, কিন্তু আমাদের ব্যাপারে তাদের দু‘আ কবূল হবে না।’ (হাদীসটি সহীহ। মুসনাদে আহমাদ ৫১১৪, সহীহুল বুখারী ৬/১১৫, আল মাজমা‘উয যাওয়ায়েদ ৬/৪৯। সুনান আবূ দাউদ ৪/৪০৩১)<br />
<br />
উদ্দেশ্যঃ অত্র মহান আল্লাহ মু’মিনদেরকে কথা ও কাজে কাফেরদের সাথে সাদৃশ্য গ্রহণ করতে নিশেষ করেছেন। অতএব তিনি বলেনঃ<br />
 <br />
﴿یٰۤاَیُّهَا الَّذِیْنَ اٰمَنُوْا لَا تَقُوْلُوْا رَاعِنَا وَقُوْلُوا انْظُرْنَا وَاسْمَعُوْا وَلِلْكٰفِرِیْنَ عَذَابٌ اَلِیْمٌ﴾<br />
<br />
‘হে বিশ্বাসীগণ! তোমরা ‘রা‘এনা’ বলে সম্বোধন করো না, যার অর্থ আমাদের রাখাল বরং তোমরা বলবে “উনযুরনা” অর্থাৎ আমাদের প্রতি নেকদৃষ্টি দিবেন! এবং শুনে নাও, বস্তুত অবিশ্বাসীদের জন্যই রয়েছে কষ্টদায়ক শাস্তি।’<br />
<br />
মুসনাদ আহমাদ ইবনে ‘উমার (রাঃ) থেকে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
"بعثت بين يدي الساعة بالسيف، حتى يُعبد الله وحده لا شريك له. وجعل رزقي تحت ظل رمحي، وجعلت الذلة والصَّغارُ على من خالف أمري، ومن تشبه بقوم فهو منهم".<br />
 <br />
‘আমি কিয়ামতের নিকটবর্তী সময়ে তরবারীর সাথে প্রেরিত হয়েছি। মহান আল্লাহ আমার আহার্য আমার বর্ষার ছায়ার নিচে রেখেছেন এবং লাঞ্ছনা ও হীনতা ঐ ব্যক্তির জন্য, যে আমার নির্দেশের বিপরীত করে। আর যে ব্যক্তি কোন সম্প্রদায়ের অর্থাৎ অমুসলিমের সাথে সাদৃশ্য আনয়ন করে সে তাদেরই অন্তর্ভুক্ত। (মুসনাদে আহমাদ ৫০ ২/৫০, সুনান আবূ দাঊদ ৪/৩১৪)<br />
<br />
অতএব অত্র আয়াত ও হাদীস দ্বারা সাব্যস্ত হলো যে, কাফেরদের কথা, কাজ, পোশাক, ‘ঈদ ও ‘ইবাদতের সাথে সাদৃশ্য স্থাপন করা চরমভাবে নিষিদ্ধ। শরী‘আতে এর ওপর শাস্তির ধমক রয়েছে এবং চরমভাবে ভয় প্রদর্শন করা হয়েছে।<br />
<br />
ইবনে হাতিম (রহঃ) বলেনঃ একজন লোক ‘আবদুল্লাহ ইবনে মাস ‘উদ (রাঃ) এর নিকট এসে বললো আপনি আমাকে উপদেশ দিন। তখন তিনি বললেন, হে ঈমানদারগণ! বলে যখন তুমি মহান আল্লাহকে সম্মোধন করতে দেখবে তখন তোমার কান লাগিয়ে শোন। কেননা হয়তো তিনি কোন ভালো কাজের আদেশ দিবেন অথবা কোন মন্দ কাজ থেকে বিরত থাকতে বলবেন। <br />
<br />
আ‘মাশ (রহঃ) খায়সুমা (রহঃ) থেকে বলেন যে, তিনি বলেছেন, তোমরা কুর’আনুল কারীমে হে ঈমানদারগণ! বলে পাঠ করে থাকো, আর এটাই তাওরাতে বলা হতো হে মিসকীন বলে। <br />
<br />
<b> কুর’আনে বর্ণিত رَاعِنَا-এর অর্থ </b><br />
<br />
رَاعِنَا এর অর্থ হচ্ছে ‘আমাদের দিকে কান লাগিয়ে দাও।’ মুজাহিদ (রহঃ) বলেনঃ ‘এর অর্থ হচ্ছে ‘বিপরীত।’ অর্থাৎ ‘বিপরীত’ এ কথা বলো না।’ এর ভাবার্থ হচ্ছে, ‘আপনি আমাদের কথা শুনুন এবং আমরা আপনার কথা শুনি।’ আনসারগণও রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সামনে এ কথাই বলতে আরম্ভ করেছিলেন, যা থেকে মহান আল্লাহ তাঁদেরকে নিষেধ করেছেন। হাসান বাসরী (রহঃ) বলেন যে, رَاعِنَا বলা হয় বিদ্রুপ ও উপহাসকে। অর্থাৎ ‘তোমরা রাসূলুল্লাহ (সাল্লাল্লাহু ‘আলাইহি ওয়া সাল্লাম) এর কথাকে ও ইসলামকে বিদ্রুপ করো না।’<br />
<br />
সুদ্দী (রহঃ) বলেন যে, রিফাআ’ ইবনে ইয়াযীদ নামক ইয়াহুদী রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সাথে কথা বলার সময় ‘গাইব মুসমা’ইন এ কথাটি বলতো। মুসলিমরা এ কথাটিকে সম্মানজনক মনে করে এটাই রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে বলতে আরম্ভ করেন। মহান আল্লাহ তাদেরকে এটা নিষেধ করেন। যেমন সূরা নিসার মধ্যেও আছে। উদ্দেশ্য এই যে, মহান আল্লাহ এ কথাটিকে খারাপ জেনেছেন এবং মুসলিমদেরকে এটা ব্যবহার করতে নিষেধ করেছেন।<br />
<br />
ইবনে জারীর (রহঃ) বলেন, راعنا প্রসঙ্গে আমাদের নিকট সঠিক ধারণা এই যে, মহান আল্লাহ তাঁর মু’মিন বান্দাদের প্রতি নিষেধাজ্ঞা জারী করেছেন যে, তারা যেন রাসূলুল্লাহ (সাল্লাল্লাহু ‘আলাইহি ওয়া সাল্লাম) কে راعنا বলে সম্মোধন না করে। কেননা এটা এমন একটি শব্দ যা মহান আল্লাহ স্বীয় নবী (সাল্লাল্লাহু ‘আলাইহি ওয়া সাল্লাম) এর শানে অপছন্দ করেন। এরই দৃষ্টান্ত স্বরূপ যেমন মহানবী (সাল্লাল্লাহু ‘আলাইহি ওয়া সাল্লাম) বলেনঃ<br />
<br />
"لا تقولوا للعنب الكرم، ولكن قولوا: الحَبَلَة. ولا تقولوا: عبدي، ولكن قولوا: فتاي"<br />
<br />
‘তোমরা ‘ইনাব’ অর্থাৎ আঙ্গুরকে ‘কারাম’ বলো না। বরং তোমরা এর সমার্থক শব্দ ‘হাবালাহ’ বলো। আর গোলাম কে ‘আবদ’ বলো না বরং আমার ফাতা বা যুবক এবং এ জাতীয় শব্দ বলো। (হাদীস সহীহ। সহীহ মুসলিম ৪/১৭৬৪, ১১, ১২, সুনান দারিমী ২/২১১৪, সহীহুল বুখারী ৫/২৫৫২)<br />
<br />
<b> আহলে কিতাব ও কাফিরেরা মুসলিমদের সাথে চরম শত্রুতা পোষণ করে অথবা আহলে কিতাব ও কাফেরেরা মুসলিমদের চরম শত্রু </b><br />
<br />
মহান আল্লাহ বলেনঃ<br />
<br />
﴿ مَا یَوَدُّ الَّذِیْنَ كَفَرُوْا مِنْ اَهْلِ الْكِتٰبِ وَ لَا الْمُشْرِكِیْنَ اَنْ یُّنَزَّلَ عَلَیْكُمْ مِّنْ خَیْرٍ مِّنْ رَّبِّكُمْ ﴾<br />
<br />
‘গ্রন্থধারীদের মধ্যে যারা অবিশ্বাসী তারা ও মুশরিকেরা এটা চায় না যে, তোমাদের প্রতিপালকের পক্ষ থেকে তোমাদের প্রতি কোন কল্যাণ অবতীর্ণ হোক।’ অত্র আয়াতাংশে মহান আল্লাহ বহু ইশ্বরবাদী ও আহলে কিতাবদের ঘোর শত্রুতার কথা মু’মিনদেরকে জানিয়ে দিচ্ছেন এবং সাবধান করছেন যে, তারা যেন ঐ সমস্ত কাফিরদের অনুসরণ না করে এবং তাদের সাথে বন্ধুত্ব না করে। কারণ তারা কখনো মুসলিমদের কল্যাণ চায় না।<br />
<br />
মহান আল্লাহ মন্দ অন্তর বিশিষ্ট লোকদের হিংসা ও বিদ্বেষ সম্পর্কে মুসলিমদেরকে বলেছেন যে, তারা যে একজন পূর্ণাঙ্গ নবী (সাল্লাল্লাহু ‘আলাইহি ওয়া সাল্লাম)-এর মাধ্যমে পূর্ণাঙ্গ শরী‘আত লাভ করেছে এ জন্য এরা জ্বলে পুড়ে মরছে। তাদের এটা জানা উচিত যে, এটাতো মহান আল্লাহ বারী তা‘আলার অনুগ্রহ। তিনি যাকে চান তার ওপরই অনুগ্রহ বর্ষণ করে থাকেন। তিনি বড়ই অনুগ্রহশীল। তাই তো তিনি বলেছেনঃ وَ اللّٰهُ یَخْتَصُّ بِرَحْمَتِه مَنْ یَّشَآءُ وَاللّٰهُ ذُو الْفَضْلِ الْعَظِیْمِ<br />
<br />
‘মহান আল্লাহ যাকে ইচ্ছা স্বীয় দয়ায় নির্দিষ্ট করে নেন এবং মহান আল্লাহ মহা অনুগ্রহশীল।’<br />
</div></div></div></div><div class="panel panel-default"><div class="panel-heading" role="tab" id="heading_2_104_1"><h4 class="panel-title"><a role="button" data-toggle="collapse" data-parent="#accordion" href="#collapse_2_104_1" aria-expanded="true" aria-controls="collapse_2_104_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_104_1" class="panel-collapse collapse" role="tabpanel" aria-labelledby="heading_2_104_1"><div class="panel-body"><div class="tafseer_content"><p>হে মুমিনগণ! তোমরা ‘রা'এনা’ [১] বলো না, বরং ‘উনযুরনা&#34; [২] বলো এবং শোন। আর কাফেরদের জন্য যন্ত্রণাদায়ক শাস্তি রয়েছে। <br /> <br />[১] (رَاعِنَا) বা 'রা'এনা' শব্দটি আরবী ভাষায় নির্দেশসূচক শব্দ। এর অর্থ হচ্ছে আমাদের প্রতি লক্ষ্য করুন'। সাহাবাগণ এ শব্দটি রাসূল সাল্লাল্লাহু ‘আলাইহি ওয়াসাল্লাম এর ক্ষেত্রে ব্যবহার করত। কিন্তু এ শব্দটি ইয়াহুদীদের ভাষায় এক প্রকার গালি ছিল, যা দ্বারা বুঝা হতো বিবেক বিকৃত লোক। তারা এ শব্দটি রাসূল সাল্লাল্লাহু '‘আলাইহি ওয়াসাল্লাম-এর শানে উপহাসসুচক ব্যবহার করত মুমিনরা এ ব্যাপারটি উপলব্ধি না করে রাসূল সাল্লাল্লাহু ‘আলাইহি ওয়াসাল্লাম-এর শানে ব্যবহার করা শুরু করে, ফলে আল্লাহ্‌ তা'আলা এ ধরণের কথাবার্তা বলতে নিষেধ করে আয়াত নাযিল করেন। অন্য আয়াতে এ ব্যাপারটিকে ইয়াহুদীদের কুকর্মের মধ্যে গণ্য করা হয়েছে। বলা হয়েছে, “ইয়াহুদীদের মধ্যে কিছু লোক কথাগুলো স্থানচ্যুত করে বিকৃত করে এবং বলে, শুনলাম ও অমান্য করলাম এবং শোনে না শোনার মত; আর নিজেদের জিহবা কুঞ্চিত করে এবং দ্বীনের প্রতি তাচ্ছিল্ল করে বলে, ‘রা'এনা’। কিন্তু তারা যদি বলত, “শুনলাম ও মান্য করলাম এবং শুন ও আমাদের প্রতি লক্ষ্য কর’, তবে তা তাদের জন্য ভাল ও সংগত হত। কিন্তু তাদের কুফরীর জন্য আল্লাহ্‌ তাদেরকে লা'নত করেছেন। তাদের অল্প সংখ্যকই বিশ্বাস করে। ” [সূরা আন-নিসা ৪৬] <br /> <br />[২] এ শব্দটির অর্থ ‘আমাদের প্রতি তাকান'। এ শব্দের মাঝে ইয়াহুদীদের হীন স্বার্থ চরিতার্থ করার কোন সুযোগ নেই। সুতরাং এ ধরণের শব্দ রাসূল সাল্লাল্লাহু ‘আলাইহি ওয়াসাল্লাম-এর সম্মানে ব্যবহার করা যেতে পারে। এ থেকে আমরা এ শিক্ষা নিতে পারি যে, অমুসলিম তথা বাতিল পন্থীরা যে সমস্ত দ্ব্যর্থমূলক শব্দ এবং সন্দেহমূলক বাক্য ব্যবহার করে থাকে, সেগুলো ব্যবহারের ক্ষেত্রে আমাদেরকে অবশ্যই সাবধান থাকতে হবে। <br /></p></div></div></div></div><div class="panel panel-default"><div class="panel-heading" role="tab" id="heading_2_104_2"><h4 class="panel-title"><a role="button" data-toggle="collapse" data-parent="#accordion" href="#collapse_2_104_2" aria-expanded="true" aria-controls="collapse_2_104_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_104_2" class="panel-collapse collapse" role="tabpanel" aria-labelledby="heading_2_104_2"><div class="panel-body"><div class="tafseer_content"><b> ১০৪-১০৫ নং আয়াতের তাফসীর: </b><br />
<br />
<b> শানে নুযূল: </b><br />
<br />
বিশিষ্ট তাবেঈ সুদ্দী (রহঃ) বলেন, ইয়াহূদীদের মধ্যে দু’জন লোক ছিল। একজন মালেক বিন সাইফ অন্যজন রিফায়াহ বিন সাঈদ। তারা রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর সাথে কথা বলার সময় ‘‘راعنا‘‘ ‘আমাদের রাখাল’বলে সম্বোধন করত। সাহাবীগণ মনে করলেন, হয়তো আহলে কিতাবগণ এ কথার দ্বারা নাবীদেরকে সম্মান করে থাকে। তাই সাহাবাগণও এরূপ কথা বলতে লাগলেন। এ বিষয়কে কেন্দ্র করে উক্ত আয়াত নাযিল হয়। (লুবাবুন নুকূল ফী আসবাবে নুযুল পৃঃ ২৫)<br />
<br />
আয়াতের শুরুতেই আল্লাহ তা‘আলা মু’মিনদেরকে সতর্ক করে বললেন: হে মু’মিনগণ! এ অর্থ হল আল্লাহ তা‘আলা পরবর্তী যে আদেশ বা নিষেধ করছেন তা খুব সতর্কতার সাথে খেয়াল কর। ইবনু মাসউদ (রাঃ) বলেন: যখন তুমি আল্লাহ তা‘আলাকে বলতে শুনবে হে মু’মিনগণ! তাহলে তুমি তা খুব খেয়াল করে শুনবে। কারণ হয়তো কোন কল্যাণের নির্দেশ দিবেন অথবা কোন অকল্যাণ থেকে নিষেধ করবেন। সুতরাং আমাদের যথাযথ সতর্ক হওয়া উচিত।<br />
<br />
আল্লামা সা‘দী (রহঃ) বলেন: সাহাবাগণ যখন দীনের কোন বিষয়ে জিজ্ঞাসা করার প্রয়োজন মনে করতেন তখন বলতেন راعنا অর্থাৎ আমাদের দিকে একটু দৃষ্টিপাত করুন, আমাদের অবস্থা একটু লক্ষ করুন। কিন্তু ইয়াহূদীরা এ সুযোগে উক্ত শব্দকে খারাপ উদ্দেশ্যে ব্যবহার করতে লাগল এবং বলতে লাগল راعنا হে আমাদের রাখাল। এহেন পরিস্থিতিতে আল্লাহ তা‘আলা সাহাবীদেরকে এ শব্দ পরিহার করতে নির্দেশ দিলেন এবং انطرنا অর্থাৎ আমাদের দিকে লক্ষ করুন! এ কথা বলার নির্দেশ দিয়ে এ আয়াত নাযিল করেন।  কেননা راعنا শব্দটি দ্ব্যর্থবোধক; এ শব্দটি আমাদের দিকে দৃষ্টিপাত করুন অর্থে ব্যবহার হয় এবং আমাদের রাখাল অর্থেও ব্যবহার হয়। এর মূল উৎস হল رِعَايَةٌ যার অর্থ হল দেখাশোনা করা।<br />
<br />
এ আয়াত প্রমাণ করে কাফিরদের সাথে সাদৃশ্য হয় এমন কথা ও কাজ করা যাবে না। আরো জানা গেল এমন শব্দ যা দ্ব্যর্থবোধক, ভাল-মন্দ উভয় অর্থে ব্যবহার হয়, আদব ও সম্মানার্থে এবং (বেআদবীর) ছিদ্রপথ বন্ধ করতে তার ব্যবহার করা ঠিক নয়। কেননা নাবী (সাল্লাল্লাহু ‘আলাইহি ওয়া সাল্লাম) বলেন: যারা কোন জাতির সাথে সাদৃশ্য গ্রহণ করবে, তারা তাদেরই শামিল। <br />
<br />
পরবর্তী আয়াতে মুসলিমদের বিরুদ্ধে ইয়াহূদী ও মুশরিকদের হিংসার কথা তুলে ধরা হয়েছে। মুসলিমদের প্রতি তাদের এতই বিদ্বেষ ও আক্রোশ যে, মুসলিমদের প্রতি আল্লাহ তা‘আলার পক্ষ হতে কোন কল্যাণ নাযিল হোক তা তারা চায় না। তাদের জেনে রাখা উচিত, সবকিছুর প্রকৃত মালিক একমাত্র আল্লাহ তা‘আলা, তিনি যাকে ইচ্ছা স্বীয় রহমত প্রদান করেন। তাদের বিদ্বেষ ও আক্রোশে মুসলিদের প্রতি আল্লাহ তা‘আলার অনুগ্রহ রুদ্ধ হয়ে যাবে না। তবে মুসলিমদের সর্বদা তাদের চক্রান্ত ও বিদ্বেষের ব্যাপারে  সজাগ থাকতে হবে, প্রয়োজনে তাদের বিরুদ্ধে লড়াইয়ের প্রস্তুতি নিতে হবে।<br />
<br />
<b> আয়াত হতে শিক্ষণীয় বিষয়: </b><br />
<br />
১. দ্ব্যর্থবোধক শব্দ ব্যবহারে সতর্কতা অবলম্বন করতে হবে।<br />
২. রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর শানে অশালীন শব্দ ব্যবহার ও আচরণ করা যাবে না।<br />
৩. কাফির-মুশরিকদের সাথে সাদৃশ্য হয় এমন কথা ও কাজ বর্জন করা আবশ্যক।<br />
৪. কাফির-মুশরিকরা কখনো ইসলাম ও মুসলিমদের কল্যাণ চায় না, বাহ্যিক যতই হিতাকাক্সক্ষী প্রকাশ করুক।<br />
</div></div></div></div><div class="panel panel-default"><div class="panel-heading" role="tab" id="heading_2_104_3"><h4 class="panel-title"><a role="button" data-toggle="collapse" data-parent="#accordion" href="#collapse_2_104_3" aria-expanded="true" aria-controls="collapse_2_104_3"><i class="more-less fa fa-plus"></i>আহসানুল বায়ান</a></h4></div><div id="collapse_2_104_3" class="panel-collapse collapse" role="tabpanel" aria-labelledby="heading_2_104_3"><div class="panel-body"><div class="tafseer_content"><p>হে বিশ্বাসীগণ! (তোমরা মুহাম্মাদের দৃষ্টি আকর্ষণের জন্য তাকে) ‘রায়িনা’ বলো না, বরং ‘উনযুরনা’ (আমাদের খেয়াল করুন) বল[১] এবং (তার নির্দেশ) শুনে নাও। আর অবিশ্বাসীদের জন্য রয়েছে মর্মন্তুদ শাস্তি। <br /> <br />[১] رَاعِنَا এর অর্থ আমাদের প্রতি ভ্রূক্ষেপ ও আমাদের দিকে খেয়াল করুন! কোন কথা বুঝা না গেলে এই শব্দ ব্যবহার করে শ্রোতা নিজের প্রতি বক্তার দৃষ্টি আকর্ষণ করত। কিন্তু ইয়াহুদীরা বিদ্বেষ ও অবাধ্যতাবশতঃ এই শব্দের কিছুটা বিকৃতি ঘটিয়ে ব্যবহার করত যাতে তার অর্থের পরিবর্তন ঘটতো এবং তাদের অবাধ্যতার স্পৃহায় মিষ্ট স্বাদ পেত। যেমন তারা বলত, رَاعِيْنَا 'রায়ীনা' (আমাদের রাখাল) অথবা رَاعِنَا 'রায়েনা' (নির্বোধ)। অনুরূপভাবে তারা السَّلاَمُ عَلَيْكُمْ এর পরিবর্তে السَّامُ عَلَيْكُمْ (আপনার মৃত্যু হোক!) বলত। তাই মহান আল্লাহ বললেন, তোমরা &#34;اُنْظُرْنَا' বলো। এ থেকে প্রথম একটি বিষয় এই জানা গেল যে, এমন শব্দসমূহ যার মধ্যে দোষ ও অপমানকর অর্থের আভাস পর্যন্ত থাকবে, আদব ও সম্মানার্থে এবং (বেআদবীর) ছিদ্রপথ বন্ধ করতে তার ব্যবহার ঠিক নয়। আর দ্বিতীয় যে বিষয় প্রমাণিত হয় তা হল, কথা ও কাজে কাফেরদের সাদৃশ্য গ্রহণ করা থেকে দূরে থাকা জরুরী। যাতে মুসলিম সেই তিরস্কারে শামিল না হয়, যাতে মহানবী (সাঃ) বলেছেন, &#34;যে কোন জাতির সাদৃশ্য গ্রহণ করবে, সে তাদেরই একজন গণ্য হবে।&#34; <em>(আবূ দাউদ, কিতাবুল্লিবাস, আলবানী হাদীসটিকে হাসান বলেছেন।)</em> <br /></p></div></div></div></div><div class="panel panel-default"><div class="panel-heading" role="tab" id="heading_2_104_4"><h4 class="panel-title"><a role="button" data-toggle="collapse" data-parent="#accordion" href="#collapse_2_104_4" aria-expanded="true" aria-controls="collapse_2_104_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_104_4" class="panel-collapse collapse" role="tabpanel" aria-labelledby="heading_2_104_4"><div class="panel-body"><div class="tafseer_content"><p>হে মুমিনগণ, তোমরা ‘রা‘ইনা’* বলো না; বরং বল, ‘উনজুরনা’ আর শোন, কাফিরদের জন্য রয়েছে যন্ত্রণাদায়ক আযাব। <br /><br />*- راعنا রাসূলুল্লাহ সাল্লাল্লাহু আলাইহি ওয়াসাল্লাম এর সাথে কথোপকথন বা তাঁর কাছ থেকে শিক্ষা গ্রহণের সময় মুমিনগণের বুঝতে সমস্যা হলে তারা বলতেন ‘রা‘ইনা’ অর্থাৎ আমাদের প্রতি লক্ষ্য করুন এবং ধীরে বলুন। শব্দটির আর একটি অর্থ ‘বোকা’। ইয়াহূদিরা তা শোনে সে অর্থে ব্যবহার শুরু করল এবং নিজেরা হাসি-ঠাট্টা করতে লাগল। তখন আল্লাহ তাআলা উক্ত দ্ব্যর্থবোধক শব্দটির পরিবর্তে পরিষ্কার অর্থবোধক শব্দ ‘উনজুরনা’ অর্থাৎ আমাদের প্রতি নজর দিন- শব্দটি ব্যবহার করার নির্দেশ দিলেন।</p></div></div></div></div><div class="panel panel-default"><div class="panel-heading" role="tab" id="heading_2_104_5"><h4 class="panel-title"><a role="button" data-toggle="collapse" data-parent="#accordion" href="#collapse_2_104_5" aria-expanded="true" aria-controls="collapse_2_104_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_104_5" class="panel-collapse collapse" role="tabpanel" aria-labelledby="heading_2_104_5"><div class="panel-body"><div class="tafseer_content"><p>হে মুমিন গণ, তোমরা ‘রায়িনা’ বলো না-‘উনযুরনা’ বল এবং শুনতে থাক। আর কাফেরদের জন্যে রয়েছে বেদনাদায়ক শাস্তি।</p></div></div></div></div><div class="panel panel-default"><div class="panel-heading" role="tab" id="heading_2_104_6"><h4 class="panel-title"><a role="button" data-toggle="collapse" data-parent="#accordion" href="#collapse_2_104_6" aria-expanded="true" aria-controls="collapse_2_104_6"><i class="more-less fa fa-plus"></i>জহুরুল হক</a></h4></div><div id="collapse_2_104_6" class="panel-collapse collapse" role="tabpanel" aria-labelledby="heading_2_104_6"><div class="panel-body"><div class="tafseer_content"><p>ওহে যারা ঈমান এনেছো! তোমরা বলো না “রা-'ইনা-”, বরং বলো “উনযুরনা-”, আর শুনুন। আর অবিশ্বাসীদের জন্য রয়েছে মর্মন্তদ শাস্তি।</p></div></div></div></div></div>