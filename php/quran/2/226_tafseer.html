<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_226_0"><h4 class="panel-title"><a role="button" data-toggle="collapse" data-parent="#accordion" href="#collapse_2_226_0" aria-expanded="true" aria-controls="collapse_2_226_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_226_0" class="panel-collapse collapse" role="tabpanel" aria-labelledby="heading_2_226_0"><div class="panel-body"><div class="tafseer_content"><b> ‘ইলা’ সম্পর্কে আলোচনা </b><br />
<br />
যদি কোন লোক কিছুদিন পর্যন্ত স্বীয় স্ত্রীর সহবাস না করার শপথ করে তাহলে এরূপ শপথকে ايلاء বলা হয়। এর দু’টি রূপ রয়েছে। এই সময় চার মাসের কম হবে বা বেশি হবে। যদি কম হয় তাহলে চার মাস পুরা করবে এবং এই সময়ের মধ্যে স্ত্রীও ধৈর্যধারণ করবে। এর মধ্যে সে স্বামীর নিকট আবেদন জানাতে পারবে না। এই চার মাস পুরা হওয়ার পর স্বামী-স্ত্রী পরস্পর মিলিত হবে। যেমন মহানবী (সাল্লাল্লাহু ‘আলাইহি ওয়া সাল্লাম) এক মাসের জন্য শপথ করেছিলেন এবং পূর্ণ ঊনত্রিশ দিন পৃথক থাকেন এবং বলেন, ‘মাস ঊনত্রিশ দিনেও হয়ে থাকে।’ (সহীহুল বুখারী-৯/১৮৭/৫১৯১, ৯/২১১/৫২০২, ফাতহুল বারী ৮/৩৮০, সহীহ মুসলিম-২/২২/৭৬৩, ৭৬৪, ২/৩৪, ৩৫/১১১১-১১১৩) ‘উমার (রাঃ) থেকে আরো একটি অনুরূপ হাদীস বর্ণিত আছে। (ফাতহুল বারী -৪/১৪৩, সহীহ মুসলিম-২/১১১০) <br />
<br />
আর যদি চার মাসের বেশি সময়ের জন্য শপথ করে তাহলে চার মাস পূর্ণ হওয়ার পর স্বামীর নিকট আবেদন জানানোর অধিকার স্ত্রীর রয়েছে যে, হয় মিলিত হবে, না হয় তালাক দিবে। চার মাস অতিক্রান্ত হওয়ার পর তাদেরকে বাধ্য করা হবে যে, হয় তারা স্ত্রীদের সাথে মিলিত হবে, না হয় তালাক দিবে। শাসনকর্তা স্বামীকে এ দু’য়ের মধ্যে একটি করতে বাধ্য করবেন যেন স্ত্রী কষ্ট না পায়। এখানে এই বর্ণনাই হচ্ছে যে, যারা তাদের স্ত্রীদের সাথে ايلاء করবে, অর্থাৎ তাদের সাথে সহবাস না করার শপথ করবে তাদের জন্য চার মাস সময় রয়েছে। চার মাস অতিক্রান্ত হওয়ার পর তাদেরকে বাধ্য করা হবে যে, হয় তারা স্ত্রীদের সাথে মিলিত হবে, না হয় তালাক দিবে। <br />
<br />
ইবনু ‘আব্বাস (রাঃ) , মাসরুক (রহঃ) , আশ শা‘বী (রহঃ) , সা‘ঈদ ইবনু যুবাইর (রহঃ) এবং ইবনু জারীর (রহঃ) -ও এরূপ তাফসীর করেছেন। (তাফসীর তাবারী -৪/৪৬৬-৪৬৭) এর দ্বারা বুঝা গেলো যে, اِيْلَاء স্ত্রীদের জন্যই নির্দিষ্ট করা হয়েছে, দাসীদের জন্য নয়। এটাই জামহূর ‘উলামার মতামত। স্বামীর জন্য উচিত নয় যে, চার মাস অতিক্রান্ত হওয়ার পরেও স্ত্রী হতে পৃথক থাকবে। এখন যদি তারা ফিরে আসে, অর্থাৎ সহবাস করে তবে তার পক্ষ থেকে স্ত্রীর যে কষ্ট হয়েছে মহান আল্লাহ্‌ তা ক্ষমা করে দিবেন। এতে ঐ ‘আলিমদের জন্য দলীল রয়েছে যাঁরা বলেন যে, এই অবস্থায় স্বামীর ওপর কোন কাফ্ফারা নেই। ইমাম শাফি‘ঈ (রহঃ) -এরও প্রথম উক্তি এটাই। এর সমর্থনে ঐ হাদীস ও রয়েছে যা পূর্বের আয়াতের তাফসীরে বর্ণিত হয়েছে। তা এই যে, শপথকারী শপথ ভেঙ্গে দেয়ার মধ্যেই যদি মঙ্গল বুঝতে পারে তবে তা ভেঙ্গে দিবে এবং এটাই তার কাফ্ফারা। কিন্তু ‘আলিমদের অন্য একটি দলের অভিমত এই যে, ঐ শপথের কাফ্ফারা দিতে হবে। এর স্বপক্ষের হাদীস গুলোও ওপরে বর্ণিত হয়েছে। জামহুরের মাযহাবও এটাই। <br />
<br />
অতঃপর ঘোষণা হচ্ছে ‘চার মাস অতিক্রান্ত হওয়ার পর যদি সে তালাক দেয়ার ইচ্ছা করে’ এর দ্বারা প্রমাণিত হচ্ছে যে, চার মাস অতিবাহিত হলেই তালাক হয়ে যায়না। পরবর্তী জামহূরের এটাই মাযহাব। তবে অন্য একটি দল এটাও বলেন যে, চার মাস অতিবাহিত হলেই তালাক হয়ে যাবে। ‘উমার (রাঃ) যায়দ ইবনু সাবিত (রাঃ) এবং কোন কোন তাবি‘ঈ (রহঃ) হতেও এটাই বর্ণিত আছে। অতঃপর কেউ বলেন যে, এটা তালাকে রাজ‘ঈ হবে। আবার কেউ কেউ বলেন যে, তালাকে বায়িন হবে। যারা তালাক হয়ে যাওয়ার মত পোষণ করেন তারা বলেন যে, এর পরে স্ত্রীকে ইদ্দতও পালন করতে হবে। তবে ইবনু ‘আব্বাস (রাঃ) এবং আবুশ শা‘শা (রহঃ) বলেন যে, যদি এই চার মাসের মধ্যে ঐ স্ত্রী লোকটির তিনটি হায়িয এসে গিয়ে থাকে তবে তার ওপর ইদ্দতও নেই। ইমাম শাফি‘ঈ (রহঃ) -এরও এটাই উক্তি। <br />
<br />
কিন্তু পরবতী জামহূর ‘উলামার ঘোষণা এই যে, ঐ সময় অতিবাহিত হলেই তালাক হয়ে যাবে। এমন কি তখন শপথকারীকে বাধ্য করা হবে যে, হয় সে শপথ ভেঙ্গে দিবে, না হয় তালাক দিয়ে দিবে। নাফি (রহঃ) হতে মালিক (রহঃ) বর্ণনা করেন যে, ইবনু ‘উমার (রাঃ) বলেছেনঃ স্বামী যদি তার স্ত্রীর ব্যাপারে ‘ইলা’ তথা সহবাস না করার সংকল্প করে তাহলে চার মাস অতিক্রান্ত হওয়ার সাথে সাথে আপনা আপনি স্ত্রী তালাক হয়ে যাবে না, চার মাস অতিক্রান্ত হওয়ার পর সে তালাক দিবে অথবা ফিরিয়ে নিবে। (সহীহুল বুখারী-৯/৩৩৫/৫২৯১, মুওয়াত্তা-২/১৮/৫৫৬, ফাতহুল বারী ৯/৩৩৫) ইমাম শাফি‘ঈ (রহঃ) স্বীয় সনদে সুলাইমান ইবনু ইয়াসার (রহঃ) হতে বর্ণনা করেনঃ আমি দশজনের বেশি সাহাবী (রাঃ) হতে শুনেছি, তারা বলেছেন যে, চার মাসের পরে শপথকারীকে দাঁড় করানো হবে। (ফাতহুল বারী -৯/৩৩৮) অতঃপর তাকে বলা হবেঃ তুমি মিলিত হও অথবা তালাক দাও। সুতরাং কমপক্ষে তেরোজন সাহাবী (রাঃ) বলেনঃ ‘আলী (রাঃ) এটা নকল করা হয়েছে। ইমাম শাফি‘ঈ (রহঃ) বলেনঃ এটাই আমাদের মাযহাব, এটাই ‘উমার (রাঃ) ইবনু ‘উমার (রাঃ)  ‘আয়িশাহ্ (রাঃ)  ‘উসমান ইবনু যায়দ ইবনু সাবিত (রহঃ) এবং দশের ওপরে অন্যান্য সাহাবা-ই- কিরাম হতে বর্ণিত আছে। <br />
<br />
ইবনু জারীর (রহঃ) বর্ণনা করেন, সুহাইল ইবনু আবূ সালিহ (রহঃ) তার পিতা থেকে বর্ণনা করেছেনঃ আমি ১২ জন সাহাবীকে স্বামী কর্তৃক স্ত্রীকে ‘ইলা’ করার বিষয়ে জিজ্ঞেস করেছি। তারা সবাই বলেছেন যে, চার মাস অতিক্রান্ত না হওয়া পর্যন্ত কোন কিছুই করতে হবে না, এরপর হয় সে রেখে দিবে অথবা তালাক দিবে। (তাফসীর তাবারী -৪/৪৯৩) সুহাইল (রহঃ) থেকে দারাকুতনীও অনুরূপ বর্ণনা করেছেন। (হাদীসটি সহীহ। সুনান দারাকুতনী-৪/৬১/১৪৭, ফাতহুল বারী -৯/৩৩৮, ৩৩৯) <br />
<br />
‘উমার (রাঃ) , ‘উসমান (রাঃ) , ‘আলী (রাঃ) , আবুদ দারদা (রাঃ) , উম্মুল মু’মিনীন ‘আয়িশাহ্ (রাঃ) , ইবনু ‘উমার (রাঃ) ও ইবনু ‘আব্বাস (রাঃ) ও এটাই বলেছেন। তাবি‘ঈগণের মধ্যে সা‘ঈদ ইবনু মুসাইয়াব (রহঃ) , ‘উমার ইবনু ‘আবদুল ‘আযীয (রহঃ) , মুজাহিদ (রহঃ) , তাঊস (রহঃ) , মুহাম্মাদ ইবনু কা‘ব (রহঃ) এবং কাসিম (রহঃ) -এর উক্তিও এটাই। এই মনীষীগণ বলেন যে, যদি চার মাসের পরে সে ফিরে না আসে তবে তাকে তালাক দেয়াতে বাধ্য করা হবে। যদি তালাক না দেয় তবে শাসনকর্তা তার পক্ষ থেকে তালাক দিবেন এবং এটা হবে তালাকে রাজ‘ঈ। ইদ্দতের মধ্যে স্ত্রীকে ফিরিয়ে নেয়ার অধিকার স্বামীর রয়েছে। শুধুমাত্র ইমাম মালিক (রহঃ) বলেন যে, স্ত্রীকে ফিরিয়ে নেয়া জায়িয নয় যে পর্যন্ত না ইদ্দতের মধ্যে সহবাস করে। কিন্তু এই উক্তিটি অত্যন্ত গারীব। এখানে যে চার মাস বিলম্বের অনুমতি দেয়া হয়েছে এই ব্যাপারে মুওয়াত্তা মালিকের মধ্যে ‘আবদুল্লাহ ইবনু দীনারের বর্ণনায় ‘উমার (রাঃ) একটি ঘটনা ধর্মশাস্ত্রবিদগণ সাধারণতঃ বর্ণনা করে থাকেন। তা হচ্ছে এই যে, ‘উমার ফারুক (রাঃ) সাধারণতঃ রাত্রি বেলায় মাদীনার অলিতে গলিতে ঘুরে বেড়াতেন। একবার রাতে বের হয়ে তিনি শুনতে পান যে, একটি স্ত্রী লোক সফরে গমনকৃত তার স্বামীর স্মরণে একটি কবিতা পাঠ করছেঃ<br />
<br />
تطاوَلَ هَذَا الليلُ وَاسْوَدَّ جانِبُهْ ... وَأَرَّقَنِي أَلَّا خليلَ ألاعِبُهْ ...<br />
فَوَاللَّهِ لَوْلَا اللَّهُ أَنِّي أراقبهْ ... لحرِّكَ مِنْ هَذَا السَّرِيرِ جَوَانِبُهْ ...<br />
<br />
‘হায় এই কৃষ্ণ ও সুদীর্ঘ রাত্রিসমূহে আমার স্বামী নেই। তিনি থাকলে তাঁর সাথে হাসি ও রং তামাশা করতাম। আল্লাহ্‌র শপথ! যদি আল্লাহ্‌র ভয় আমার না থাকতো তবে অবশ্যই এই সময়ে চৌকির পায়া নড়ে উঠতো।’ ‘উমার (রাঃ) স্বীয় কন্যা উম্মুল মু’মিনীন হাফসা (রাঃ) -এর নিকটে এসে তাঁকে জিজ্ঞেস করেন, স্ত্রী তার স্বামীর অনুপস্থিতিতে কতোদিন ধৈর্য ধরে থাকতে পারে। তিনি বলেন, ছ’মাস বা চার মাস। তিনি বলেন, এখন থেকে আমি নির্দেশ জারী করবো যে, কোন মুসলমান সৈন্য যেন সফরে এর চেয়ে অধিক দিন অবস্থান না করে। (হাদীসটি সহীহ। সুনান বায়হাক্বী-৯/২৯) কোন কোন বর্ণনায় কিছু বেশিও রয়েছে এবং এর অনেক সনদ রয়েছে এবং এই ঘটনাটি প্রসিদ্ধ হয়ে আছে।<br />
</div></div></div></div><div class="panel panel-default"><div class="panel-heading" role="tab" id="heading_2_226_1"><h4 class="panel-title"><a role="button" data-toggle="collapse" data-parent="#accordion" href="#collapse_2_226_1" aria-expanded="true" aria-controls="collapse_2_226_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_226_1" class="panel-collapse collapse" role="tabpanel" aria-labelledby="heading_2_226_1"><div class="panel-body"><div class="tafseer_content"><p>যারা নিজ স্ত্রীর সাথে সংগত না হওয়ার শপথ করে [১] তারা চার মাস অপেক্ষা করবে। অতঃপর যদি তারা প্রত্যাগত হয় তবে নিশ্চয়ই আল্লাহ্‌ ক্ষমাশীল, পরম দয়ালু। <br /> <br />[১] অর্থাৎ যদি কসম খেয়ে বলে যে, আমি আমার স্ত্রীর সাথে সহবাস করব না, তবে তার চারটি দিক রয়েছে, প্রথমতঃ কোন সময় নির্ধারণ করল না। দ্বিতীয়তঃ চার মাস সময়ের শর্ত রাখল। তৃতীয়তঃ চার মাসের বেশী সময়ের শর্ত আরোপ করল। চতুর্থতঃ চার মাসের কম সময়ের শর্ত রাখল। বস্তুতঃ প্রথম, দ্বিতীয় ও তৃতীয় দিকগুলোকে শরীআতে ‘ঈলা’ বলা হয়। আর তার বিধান হচ্ছে, যদি চার মাসের মধ্যে কসম ভেঙ্গে স্ত্রীর কাছে চলে আসে, তাহলে তাঁকে কসমের কাফ্‌ফারা দিতে হবে, কিন্তু বিয়ে যথাস্থানে বহাল থাকবে। পক্ষান্তরে যদি চার মাস অতিবাহিত হওয়ার পরও কসম না ভাঙ্গে, তাহলে সে স্ত্রীর উপর ‘তালাকে-কাতায়ী’ বা নিশ্চিত তালাক পতিত হবে। অর্থাৎ পুনঃর্বার বিয়ে ছাড়া স্ত্রীকে ফিরিয়ে নেয়া জায়েয থাকবে না। অবশ্য স্বামী-স্ত্রী উভয়ের ঐকমত্যে পুনরায় বিয়ে করে নিলেই জায়েয হয়ে যাবে। আর চতুর্থ অবস্থায় নির্দেশ হচ্ছে এই যে, যদি কসম ভঙ্গ করে, তাহলে কাফ্‌ফারা ওয়াজিব হবে। পক্ষান্তরে কসম পূর্ণ করলেও বিয়ে যথাযথ অটুট থাকবে। [মা'আরিফুল কুরআন থেকে সংক্ষেপিত]</p></div></div></div></div><div class="panel panel-default"><div class="panel-heading" role="tab" id="heading_2_226_2"><h4 class="panel-title"><a role="button" data-toggle="collapse" data-parent="#accordion" href="#collapse_2_226_2" aria-expanded="true" aria-controls="collapse_2_226_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_226_2" class="panel-collapse collapse" role="tabpanel" aria-labelledby="heading_2_226_2"><div class="panel-body"><div class="tafseer_content"><b> ২২৬ ও ২২৭ নং আয়াতের তাফসীর: </b><br />
<br />
আলোচ্য আয়াতে ইসলামের অন্যতম বিধান ‘ইলা” সম্পর্কে আলোচনা করা হয়েছে। <br />
<br />
<b> ইলা অর্থ: </b><br />
<br />
শপথ করা, তবে এ শপথ স্ত্রীর সাথে সীমাবদ্ধ। স্বামী শপথ করে নির্দিষ্ট সময় উল্লেখ করতঃ বলবে, “আমি এতদিন আমার স্ত্রীর সাথে দৈহিক সম্পর্ক রাখব না- এটাকে ইলা বলা হয়। (সহীহ ফিকহুস সুন্নাহ: ৩/৩৬১)<br />
<br />
ইলার দু’টি অবস্থা: <br />
১. চার মাসের কম সময় উল্লেখ করতঃ শপথ করে বলবে, আমি এতদিন স্ত্রীর সাথে দৈহিক সম্পর্ক করব না।<br />
২. অথবা চার মাসের বেশি সময়ের জন্য শপথ করবে।<br />
<br />
চার মাসের কম সময়ের জন্য শপথ করলে স্বামী সময় অতিক্রম হওয়া পর্যন্ত অপেক্ষা করবে। আর স্ত্রীও ততদিন ধৈর্র্র্য ধারণ করবে। অতঃপর সময় অতিক্রম হয়ে গেলে স্ত্রীর সাথে দৈহিক সম্পর্ক করতে পারবে। স্ত্রী কোন অভিযোগ জানাতে পারবে না। যেমন আয়িশাহ (রাঃ) হতে বর্ণিত, তিনি বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁর স্ত্রীদের সাথে একমাস ইলা করলেন। অতঃপর ২৯ দিন অতিক্রম হলে স্ত্রীর কাছে চলে এলেন এবং বললেন মাস ২৯ দিনেও হয়। (সহীহ বুখারী হা: ৫১৯১)<br />
<br />
আর যদি চার মাসের বেশি সময়ের জন্য ইলা করে তাহলে চার মাস পূর্ণ হওয়ার পর স্বামীর কাছে স্ত্রী আবেদন জানাবে- হয় স্বামী তাকে স্ত্রী হিসেবে রাখবে, না হয় তালাক দেবে। চার মাসের বেশি যাওয়ার সুযোগ নেই। এটাই আয়াতে বলা হয়েছে। স্ত্রীর সাথে ইলা করা হলে সে স্ত্রী চার মাস অপেক্ষা করবে। অতঃপর স্বামী হয় স্ত্রী হিসেবে রাখবে, না হয় তালাক দেবে। এখান থেকে বুঝা গেল চার মাস পূর্ণ হয়ে গেলেই তালাক হয়ে যাবে না। এটাই সঠিক মত। (তাফসীর ইবনে কাসীর, ১/ ৫৮৫)<br />
<br />
যে ব্যক্তি নির্দিষ্ট সময়ের জন্য শপথ করেছে তা পূর্ণ হওয়ার পূর্বেই যদি স্ত্রীর সাথে মিলিত হয় তাহলে শপথের কাফফারা দিতে হবে।<br />
<br />
<b> আয়াত থেকে শিক্ষণীয় বিষয়: </b><br />
<br />
১. ইলা শরীয়তসম্মত। তবে তাতে স্ত্রীর ওপর জুলুম করতে পারবে না। <br />
২. ইলার সর্বোচ্চ সময় চার মাস।<br />
৩. শুধু ইলার দ্বারা চার মাস পূর্ণ হলেই স্ত্রী তালাক হয়ে যায় না।<br />
</div></div></div></div><div class="panel panel-default"><div class="panel-heading" role="tab" id="heading_2_226_3"><h4 class="panel-title"><a role="button" data-toggle="collapse" data-parent="#accordion" href="#collapse_2_226_3" aria-expanded="true" aria-controls="collapse_2_226_3"><i class="more-less fa fa-plus"></i>আহসানুল বায়ান</a></h4></div><div id="collapse_2_226_3" class="panel-collapse collapse" role="tabpanel" aria-labelledby="heading_2_226_3"><div class="panel-body"><div class="tafseer_content"><p>যারা নিজেদের স্ত্রীর কাছে না যাওয়ার শপথ (কসম) করে, তারা চার মাস অপেক্ষা করবে।[১] অতঃপর তারা যদি (মিলনে) ফিরে আসে, তাহলে নিশ্চয় আল্লাহ চরম ক্ষমাশীল পরম দয়ালু। <br /> <br />[১] 'ঈলা'র অর্থ কসম খাওয়া। অর্থাৎ, কোন স্বামী যদি কসম খায় যে, সে তার স্ত্রীর সাথে (উদাহরণস্বরূপ) এক মাস অথবা দু'মাস পর্যন্ত কোন সম্পর্ক রাখবে না। অতঃপর কসমের নির্ধারিত সময়সীমা পূর্ণ করে সম্পর্ক কায়েম করে নেয়, তাহলে তাতে কোন কাফফারা নেই। কিন্তু যদি নির্ধারিত সময়সীমা পূর্ণ হওয়ার পূর্বেই সম্পর্ক কায়েম করে, তাহলে কসমের কাফফারা আদায় করতে হবে। আর যদি চার মাসেরও অধিক সময়ের জন্য কসম খায় কিংবা যদি কোন সময় নির্দিষ্ট না করেই কসম খায়, তাহলে আলোচ্য আয়াতে এই ধরনের লোকদের জন্য সময় নির্ধারিত করে দেওয়া হয়েছে যে, চার মাস অতিবাহিত হয়ে যাওয়ার পর হয় সে স্বীয় স্ত্রীর সাথে সম্পর্ক স্থাপিত করে নেবে, নতুবা তাকে তালাক দিয়ে দেবে। (তাকে চার মাসের অধিক ঝুলিয়ে রাখার অনুমতি নেই।) প্রথম অবস্থায় তাকে কসমের কাফফারা আদায় করতে হবে। আর যদি সে উভয় অবস্থার কোনটাই গ্রহণ না করে, তাহলে তাকে কোন একটি গ্রহণ করার জন্য আদালত বাধ্য করবে। হয় সে তার সাথে সম্পর্ক কায়েম করে নেবে অথবা তাকে তালাক দেবে। যাতে মহিলার সাথে কোন প্রকার যুলুম না হয়। <em>(ইবনে কাসীর)</em> <br /></p></div></div></div></div><div class="panel panel-default"><div class="panel-heading" role="tab" id="heading_2_226_4"><h4 class="panel-title"><a role="button" data-toggle="collapse" data-parent="#accordion" href="#collapse_2_226_4" aria-expanded="true" aria-controls="collapse_2_226_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_226_4" class="panel-collapse collapse" role="tabpanel" aria-labelledby="heading_2_226_4"><div class="panel-body"><div class="tafseer_content"><p>যারা তাদের স্ত্রীদের সাথে মিলিত না হওয়ার শপথ করবে তারা চার মাস অপেক্ষা করবে। অতঃপর তারা যদি ফিরিয়ে নেয়, তবে নিশ্চয় আল্লাহ ক্ষমাশীল, পরম দয়ালু।</p></div></div></div></div><div class="panel panel-default"><div class="panel-heading" role="tab" id="heading_2_226_5"><h4 class="panel-title"><a role="button" data-toggle="collapse" data-parent="#accordion" href="#collapse_2_226_5" aria-expanded="true" aria-controls="collapse_2_226_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_226_5" class="panel-collapse collapse" role="tabpanel" aria-labelledby="heading_2_226_5"><div class="panel-body"><div class="tafseer_content"><p>যারা নিজেদের স্ত্রীদের নিকট গমন করবেনা বলে কসম খেয়ে বসে তাদের জন্য চার মাসের অবকাশ রয়েছে অতঃপর যদি পারস্পরিক মিল-মিশ করে নেয়, তবে আল্লাহ ক্ষামাকারী দয়ালু।</p></div></div></div></div><div class="panel panel-default"><div class="panel-heading" role="tab" id="heading_2_226_6"><h4 class="panel-title"><a role="button" data-toggle="collapse" data-parent="#accordion" href="#collapse_2_226_6" aria-expanded="true" aria-controls="collapse_2_226_6"><i class="more-less fa fa-plus"></i>জহুরুল হক</a></h4></div><div id="collapse_2_226_6" class="panel-collapse collapse" role="tabpanel" aria-labelledby="heading_2_226_6"><div class="panel-body"><div class="tafseer_content"><p>যারা তাদের স্ত্রীদের থেকে ''ইলা’’ করে, চার মাসকাল অপেক্ষা করতে হবে, কিন্তু তারা যদি ফিরে যায়, তা হলে আল্লাহ্ নিশ্চয় ত্রাণকর্তা, অফুরন্ত ফলদাতা।</p></div></div></div></div></div>