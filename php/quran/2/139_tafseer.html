<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_139_0"><h4 class="panel-title"><a role="button" data-toggle="collapse" data-parent="#accordion" href="#collapse_2_139_0" aria-expanded="true" aria-controls="collapse_2_139_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_139_0" class="panel-collapse collapse" role="tabpanel" aria-labelledby="heading_2_139_0"><div class="panel-body"><div class="tafseer_content">অত্র আয়াতগুলোতে মহান আল্লাহ স্বীয় নবী (সাল্লাল্লাহু ‘আলাইহি ওয়া সাল্লাম)-কে মুশরিকদের ঝগড়া বিদূরিত করতে নির্দেশ দিচ্ছেন। মহান আল্লাহ তাঁর নবীকে বলছেনঃ ‘হে নবী! তুমি মুশরিকদেরকে বলোঃ ‘হে মুশরিকের দল! তোমরা আমাদের সাথে মহান আল্লাহ্‌র একাত্মবাদ, অকৃত্রিমতা, আনুগত্য ইত্যাদির ব্যাপারে বিবাদ করছো কেন? তিনি শুধু আমাদেরই প্রতিপালক নন, বরং তোমাদেরও প্রতিপালক। তিনি তো আমাদের ও তোমাদের ওপর পূর্ণ ক্ষমতাবান এবং তিনি আমাদের সবারই ব্যবস্থাপক। আমাদের কাজের প্রতিদান আমাদেরকে দেয়া হবে। আমরা তোমাদের প্রতি এবং তোমাদের র্শিকের প্রতি অসন্তুষ্ট।’ কুর’আন মাজীদে অন্য জায়গায় রয়েছেঃ<br />
<br />
﴿وَ اِنْ كَذَّبُوْكَ فَقُلْ لِّیْ عَمَلِیْ وَ لَكُمْ عَمَلُكُمْ١ۚ اَنْتُمْ بَرِیْٓـُٔوْنَ مِمَّاۤ اَعْمَلُ وَ اَنَا بَرِیْٓءٌ مِّمَّا تَعْمَلُوْنَ﴾     <br />
<br />
আর এতদসত্ত্বেও যদি তারা তোমাকে মিথ্যা সাব্যস্ত করতে থাকে তাহলে তুমি বলে দাওঃ আমার কর্মফল আমি পাবো, আর তোমাদের কর্মফল তোমরা পাবে। তোমরা তো আমার কৃতকর্মের জন্য দায়ী নও, আর আমিও তোমাদের কর্মের জন্য দায়ী নই। (১০ নং সূরা ইউনুস, আয়াত নং ৪১) <br />
<br />
কুর’আনুল কারীমের অন্য এক জায়গায় মহান আল্লাহ বলেনঃ <br />
<br />
‘অনন্তর যদি তারা তোমার সাথে কলহ করে তাহলে তুমি বলোঃ আমি ও আমার অনুসারীগণ মহান আল্লাহ্‌র উদ্দেশ্যে আত্মসমর্পণ করেছি।’ (৩ নং সূরা আল ‘ইমরান, আয়াত নং ২০)<br />
<br />
ইবরাহীম (আঃ) ও তাঁর গোত্রের লোককে এ কথাই বলেছিলেনঃ<br />
 <br />
﴿وَ حَآجَّه قَوْمُه قَالَ اَتُحَآجُّوْٓنِّیْ فِی اللّٰهِ﴾<br />
<br />
‘আর তার জাতির লোকেরা তার সাথে ঝগড়া করতে থাকলে সে তাদেরকে বললোঃ তোমরা কি মহান আল্লাহ্‌র ব্যাপারে আমার সাথে ঝগড়া করছো?’ (৬ নং সূরা আন‘আম, আয়াত নং ৮০)<br />
<br />
অন্য জায়গায় রয়েছেঃ ﴿اَلَمْ تَرَ اِلَى الَّذِیْ حَآجَّ اِبْرٰهٖمَ فِیْ رَبِّهٖۤ﴾<br />
<br />
‘তুমি তার প্রতি লক্ষ্য করোনি যে ইবরাহীমের সাথে তাঁর রাব্ব সম্বন্ধে বিতর্ক করেছিলো?’ (২ নং সূরা বাকারাহ, আয়াত নং ২৫৮)<br />
<br />
সুতরাং এখানে ঐ বিবাদীদেরকে বলা হচ্ছেঃ ‘আমাদের কাজ আমাদের জন্য এবং তোমাদের কাজ তোমাদের জন্য। আমরা তোমাদের প্রতি অসন্তুষ্ট হয়ে তোমাদের হতে পৃথক হয়ে গেলাম। আমরা একাগ্রচিত্তে মহান আল্লাহ্‌র ‘ইবাদতে লিপ্ত হয়ে পড়লাম।’ অতঃপর ঐ সব লোকের দাবী খণ্ডন করা হচ্ছে যে, ইবরাহীম (আঃ) ইয়াহুদীও ছিলেন না এবং খ্রিষ্টানও ছিলেন না। অতএব হে ইয়াহুদী ও খ্রিষ্টানের দল! তোমরা এসব কথা বানিয়ে বলছো কেন? বলা হচ্ছে যে, তোমাদের জ্ঞান কি মহান আল্লাহ্‌র চেয়েও অধিক হয়ে গেলো? মহান আল্লাহ তো পরিস্কারভাবে ঘোষণা করেনঃ<br />
<br />
﴿مَا كَانَ اِبْرٰهِیْمُ یَهُوْدِیًّا وَّ لَا نَصْرَانِیًّا وَّ لٰكِنْ كَانَ حَنِیْفًا مُّسْلِمًا وَ مَا كَانَ مِنَ الْمُشْرِكِیْنَ﴾ <br />
<br />
‘ইবরাহীম ইয়াহুদী ছিলো না এবং খ্রিষ্টানও ছিলো না, বরং সুদৃঢ় মুসলিম ছিলো এবং সে মুশরিকদের অর্থাৎ অংশীবাদীদের অন্তর্ভুক্ত ছিলো না।’ (৩ নং সূরা আল ‘ইমরান, আয়াত নং ৬৭)<br />
<br />
পরবর্তী আয়াতে মহান আল্লাহ বলেনঃ ﴿وَ مَنْ اَظْلَمُ مِمَّنْ كَتَمَ شَهَادَةً عِنْدَه مِنَ اللّٰهِ﴾ <br />
‘আর মহান আল্লাহ্‌র নিকট হতে প্রাপ্ত সাক্ষ্য যে ব্যক্তি গোপন করেছে সে অপেক্ষা কে বেশি অত্যাচারী?’ (২ নং সূরা বাকারাহ, আয়াত নং ১৪০)<br />
<br />
মহান আল্লাহ্‌র সাক্ষ্যকে গোপন করে তাদের বড় অত্যাচার ছিলো এই যে, তাদের নিকট মহান আল্লাহ যে কিতাব অবতীর্ণ করেছিলেন তা তারা পড়েছিলো এবং জানতে পেরেছিলো যে, ইসলামই প্রকৃত ধর্ম ও মুহাম্মাদ (সাল্লাল্লাহু ‘আলাইহি ওয়া সাল্লাম) তাঁর সত্য রাসূল। এটা জেনেও তারা তা গোপন করেছিলো। ইবরাহীম (আঃ), ইসমা‘ঈল (আঃ), ইসহাক (আঃ), ইয়া‘কূব (আঃ) প্রমুখ সবাই ইয়াহুদী ও খ্রিষ্টান ধর্ম হতে সম্পূর্ণরূপে পৃথক ছিলেন। কিন্তু তারা তা স্বীকার করেনি। শুধু তাই নয়, বরং এ কথাকেই তারা গোপন করেছিলো। অতঃপর মহান আল্লাহ বলেন যে, তাদের কাজ তাঁর নিকট গোপন নেই। তাঁর ‘ইল্ম’ সব জিনিসকেই ঘিরে রয়েছে। তিনি প্রত্যেক ভালো ও মন্দ কাজের পূর্ণ প্রতিদান প্রদান করবেন। <br />
<br />
এই ধমক দেয়ার পর মহান আল্লাহ বলেন যে, ঐ সব মহামানব তো তাঁর নিকট পৌঁছে গেছে। এখন যদি তোমরা তাঁদের পদাঙ্ক অনুসরণ না করো তাহলে তোমরা তাঁদের বংশধর হওয়া সত্ত্বেও মহান আল্লাহ্‌র নিকট তোমাদের কোনই সম্মান নেই। আর তোমাদের অসৎ কাজের বোঝাও তাদেরকে বইতে হবে না। তোমরা যখন এক নবীকে অস্বীকার করছো, তখন যেন সমস্ত নবীকেই অস্বীকার করছো। বিশেষ করে তোমরা শেষ নবী মুহাম্মাদ (সাল্লাল্লাহু ‘আলাইহি ওয়া সাল্লাম)-এর যুগে বাস করেও তাঁকে অস্বীকার করছো। যিনি হচ্ছেন সমস্ত নবীর নেতা। যাঁকে সমস্ত দানব ও মানবের নিকট নবী করে পাঠানো হয়েছে। সুতরাং তাঁর রিসালাতকে মেনে নেয়া প্রত্যেকের ওপর বাধ্যতামূলক করে দেয়া হয়েছে। তাঁর ওপর ও অন্যান্য সমস্ত নবীর ওপরও মহান আল্লাহ্‌র দরূদ ও সালাম বর্ষিত হোক।<br />
</div></div></div></div><div class="panel panel-default"><div class="panel-heading" role="tab" id="heading_2_139_1"><h4 class="panel-title"><a role="button" data-toggle="collapse" data-parent="#accordion" href="#collapse_2_139_1" aria-expanded="true" aria-controls="collapse_2_139_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_139_1" class="panel-collapse collapse" role="tabpanel" aria-labelledby="heading_2_139_1"><div class="panel-body"><div class="tafseer_content"><p>বলুন, 'আল্লাহ্‌ সম্বন্ধে তোমরা কি আমাদের সাথে বিতর্কে লিপ্ত হতে চাও? অথচ তিনি আমাদের রব এবং তোমাদেরও রব ! আমাদের জন্য আমাদের আমল। আমল [১]; এবং আমরা তাঁরই প্রতি একনিষ্ঠ [২]’। <br /> <br />[১] তোমাদের কাজের জন্য তোমরা দায়ী আর আমাদের কাজের জন্য আমরা দায়ী। তোমরা যদি তোমাদের ইবাদাতকে বিভক্ত করে থাক এবং অন্য কাউকে আল্লাহ্‌র সাথে শরীক করে তার ইবাদাত ও আনুগত্য কর, তাহলে তোমাদেরকে তা করার ক্ষমতা দেয়া হয়েছে। কিন্তু এর পরিণাম তোমাদেরকে ভোগ করতে হবে। আমরা বলপূর্বক তোমাদেরকে এ কাজ থেকে বিরত রাখতে চাই না। কিন্তু আমরা নিজেদের যাবতীয় ইবাদাত ও আনুগত্য একমাত্র আল্লাহ্‌র জন্য নির্দিষ্ট করে দিয়েছি। যদি তোমরা এ কথা স্বীকার করে নাও যে, আমাদেরও এ কাজ করার ক্ষমতা ও অধিকার আছে, তাহলে তো ঝগড়াই মিটে যায়। <br /> <br />[২] এখানে মুসলিম সম্প্রদায়ের বৈশিষ্ট্য বর্ণনা করা হয়েছে যে, তারা আল্লাহ্‌র ব্যাপারে নিষ্ঠাবান। নিষ্ঠা বা ইখলাসের অর্থ, আল্লাহ্‌র সাথে কাউকে অংশীদার না করা এবং একমাত্র আল্লাহ্‌র জন্য সৎকর্ম করা; মানুষকে দেখানোর জন্য অথবা মানুষের প্রশংসা অর্জনের জন্য নয়। <br /></p></div></div></div></div><div class="panel panel-default"><div class="panel-heading" role="tab" id="heading_2_139_2"><h4 class="panel-title"><a role="button" data-toggle="collapse" data-parent="#accordion" href="#collapse_2_139_2" aria-expanded="true" aria-controls="collapse_2_139_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_139_2" class="panel-collapse collapse" role="tabpanel" aria-labelledby="heading_2_139_2"><div class="panel-body"><div class="tafseer_content"><b> ১৩৯ থেকে ১৪১ নং আয়াতের তাফসীর: </b><br />
<br />
المحاجة বলা হয় المجادلة বা বাদানুবাদ। যা দু’বা তার বেশি লোকের মাঝে হয়ে থাকে। যেখানে কোন মতবিরোধপূর্ণ মাসআলা নিয়ে উভয় দলে বিবাদ হলে একপক্ষ বিরোধী পক্ষকে পরাজিত করার জন্য নিজের দলীল ও মতামতকে সুপ্রতিষ্ঠিত করার আপ্রাণ প্রয়াস চালায়।<br />
<br />
অত্র আয়াতে এমনি একটি বিষয় আলোচনা করা হয়েছে, আহলে কিতাবগণ বিশ্বাস করে যে, আমরাই মুসলিমদের থেকে আল্লাহ তা‘আলার নৈকট্য অর্জনে বেশি হকদার। তিনি আমাদেরই প্রতিপালক।<br />
<br />
আল্লাহ তা‘আলা তাদের দাবি খণ্ডন করে রাসূলুলাহ (সাল্লাল্লাহু ‘আলাইহি ওয়া সাল্লাম)-কে বলেন যে, বল: তিনি তোমাদের প্রতিপালক এবং আমাদেরও প্রতিপালক। অতএব এতে ঝগড়া করার কিছুই নেই। কিন্তু তোমরা যা কিছু কর তার ফলাফল তোমরাই পাবে আর আমরা যা কিছু করছি তারও ফলাফল আমরাই পাব। আমরা এক আল্লাহ তা‘আলার ওপর বিশ্বাসী, তাঁর সাথে কোন অংশী স্থাপন করি না।<br />
<br />
১৪০ নং আয়াত এটা তাদের আরেকটি দাবি যে, ইবরাহীম, ইসমাঈল, ইসহাক, ইয়া‘কূব ও অন্যান্য নাবীগণ সবাই ইয়াহূদী বা খ্রিস্টান ছিলেন। আল্লাহ তা‘আলা তাদের প্রতিবাদে উত্তর দিচ্ছেন,<br />
<br />
(مَا کَانَ اِبْرٰھِیْمُ یَھُوْدِیًّا وَّلَا نَصْرَانِیًّا وَّلٰکِنْ کَانَ حَنِیْفًا مُّسْلِمًاﺚ وَمَا کَانَ مِنَ الْمُشْرِکِیْنَ) <br />
<br />
“ইবরাহীম ইয়াহূদী বা খ্রিস্টান  ছিলেন না, বরং তিনি একনিষ্ঠ মুসলিম ছিলেন। আর তিনি মুশরিকদের অন্তর্ভুক্তও ছিলেন না।”(সূরা আল ইমরান ৩:৬৭)<br />
<br />
যাদের ন্যূনতম জ্ঞান রয়েছে তারাও জানে যে, ইবরাহীম (আঃ) ও অন্যান্য নাবীরা ইয়াহূদী বা খ্রিস্টান ছিলেন না। তারা এ জ্ঞান ও সাক্ষ্য গোপন করেছে। তাই আল্লাহ তা‘আলা বলেন: (وَمَنْ أَظْلَمُ مِمَّنْ كَتَمَ شَهَادَةً عِنْدَه۫ مِنَ اللّٰهِ) “আল্লাহর নিকট হতে প্রাপ্ত সাক্ষ্য যে ব্যক্তি গোপন করছে তার চেয়ে বেশি অত্যাচারী আর কে আছে?” (সূরা বাকারাহ ২:১৪০) তাই তাদের দাবি প্রত্যাখ্যাত। তারা যা কিছু করে আল্লাহ তা‘আলা সকল বিষয়ে অবগত আছেন। ১৪১ নং আয়াতের তাফসীর ১৩৪ নং আয়াতে আলোচনা করা হয়েছে।<br />
<br />
<b> আয়াত হতে শিক্ষণীয় বিষয়: </b><br />
<br />
১. ইবাদতের ক্ষেত্রে ইখলাস তথা একনিষ্ঠতার ফযীলত অপরিসীম।<br />
২. প্রত্যেক ব্যক্তিকে তার আমলের প্রতিদান দেয়া হবে, অন্যের আমলের সম্পর্কে জিজ্ঞাসা করা হবে না, যদি না সে অন্যের আমলের কারণ হয়ে থাকে। <br />
৩. ইয়াহূদীবাদ ও খ্রিস্টবাদ তাদের নিজেদের তৈরি করা মতবাদ। <br />
৪. কোন প্রকার সাক্ষ্য বিশেষ করে আল্লাহ তা‘আলার ব্যাপারে সাক্ষ্য গোপন করা হারাম। <br />
৫. ইবরাহীম (আঃ)-সহ সকল নাবী ইসলাম ধর্মের অনুসারী ছিলেন।<br />
</div></div></div></div><div class="panel panel-default"><div class="panel-heading" role="tab" id="heading_2_139_3"><h4 class="panel-title"><a role="button" data-toggle="collapse" data-parent="#accordion" href="#collapse_2_139_3" aria-expanded="true" aria-controls="collapse_2_139_3"><i class="more-less fa fa-plus"></i>আহসানুল বায়ান</a></h4></div><div id="collapse_2_139_3" class="panel-collapse collapse" role="tabpanel" aria-labelledby="heading_2_139_3"><div class="panel-body"><div class="tafseer_content"><p>বল, ‘আল্লাহ সম্বন্ধে তোমরা কি আমাদের সঙ্গে বিতর্কে লিপ্ত হতে চাও? অথচ তিনি আমাদের প্রতিপালক এবং তোমাদেরও প্রতিপালক। আমাদের কর্ম আমাদের এবং তোমাদের কর্ম তোমাদের জন্য; আর আমরা তাঁর প্রতি অকপট।’ [১] <br /> <br />[১] তোমরা কি এই কারণেই আমাদের সাথে বিবাদে লিপ্ত যে, আমরা এক আল্লাহরই ইবাদত করি। তাঁরই জন্য নিষ্ঠা ও আনুগত্যের উদ্যম রাখি। তাঁর আদেশাবলী পালন করি এবং নিষেধাবলী থেকে বিরত থাকি। অথচ তিনি যে কেবল আমাদের প্রতিপালক তা নয়, বরং তিনি তোমাদেরও প্রতিপালক। তোমাদেরকেও তাঁর সাথে ঐরূপ আচরণ করা দরকার যেরূপ আমরা করি। তোমরা যদি এমনটি না কর, তবে তোমাদের জন্য তোমাদের কর্ম এবং আমাদের জন্য আমাদের কর্ম। আমরা তো তাঁর জন্য নিষ্ঠার সাথে আমল করার প্রতি যত্নবান। <br /></p></div></div></div></div><div class="panel panel-default"><div class="panel-heading" role="tab" id="heading_2_139_4"><h4 class="panel-title"><a role="button" data-toggle="collapse" data-parent="#accordion" href="#collapse_2_139_4" aria-expanded="true" aria-controls="collapse_2_139_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_139_4" class="panel-collapse collapse" role="tabpanel" aria-labelledby="heading_2_139_4"><div class="panel-body"><div class="tafseer_content"><p>বল, ‘তোমরা কি আমাদের সাথে আল্লাহর ব্যাপারে বিতর্ক করছ অথচ তিনি আমাদের রব ও তোমাদের রব? আর আমাদের জন্য রয়েছে আমাদের আমলসমূহ এবং তোমাদের জন্য রয়েছে তোমাদের আমলসমূহ এবং আমরা তাঁর জন্যই একনিষ্ঠ।</p></div></div></div></div><div class="panel panel-default"><div class="panel-heading" role="tab" id="heading_2_139_5"><h4 class="panel-title"><a role="button" data-toggle="collapse" data-parent="#accordion" href="#collapse_2_139_5" aria-expanded="true" aria-controls="collapse_2_139_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_139_5" class="panel-collapse collapse" role="tabpanel" aria-labelledby="heading_2_139_5"><div class="panel-body"><div class="tafseer_content"><p>আপনি বলে দিন, তোমরা কি আমাদের সাথে আল্লাহ সম্পর্কে তর্ক করছ? অথচ তিনিই আমাদের পালনকর্তা এবং তোমাদের ও পালনকর্তা। আমাদের জন্যে আমাদের কর্ম তোমাদের জন্যে তোমাদের কর্ম। এবং আমরা তাঁরই প্রতি একনিষ্ঠ।</p></div></div></div></div><div class="panel panel-default"><div class="panel-heading" role="tab" id="heading_2_139_6"><h4 class="panel-title"><a role="button" data-toggle="collapse" data-parent="#accordion" href="#collapse_2_139_6" aria-expanded="true" aria-controls="collapse_2_139_6"><i class="more-less fa fa-plus"></i>জহুরুল হক</a></h4></div><div id="collapse_2_139_6" class="panel-collapse collapse" role="tabpanel" aria-labelledby="heading_2_139_6"><div class="panel-body"><div class="tafseer_content"><p>বলো -- “তোমরা কি আমাদের সঙ্গে আল্লাহ্‌র সন্বন্ধে হুজ্জত করছ অথচ তিনি আমাদের প্রভু, তোমাদেরও প্রভু? আর আমাদের কাজ আমাদের হবে, ও তোমাদের কাজ তোমাদের হবে। আর আমরা তাঁরই প্রতি একান্ত অনুরক্ত।”</p></div></div></div></div></div>