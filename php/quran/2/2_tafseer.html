<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_2_0"><h4 class="panel-title"><a role="button" data-toggle="collapse" data-parent="#accordion" href="#collapse_2_2_0" aria-expanded="true" aria-controls="collapse_2_2_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_2_0" class="panel-collapse collapse" role="tabpanel" aria-labelledby="heading_2_2_0"><div class="panel-body"><div class="tafseer_content"><b> আল কুর’আন সংশয়-সন্দেহ মুক্ত একটি ঐশি গ্রন্থ </b><br />
<br />
ইবনু জারীর (রহঃ) ইবনু ‘আব্বাস (রাঃ)-এর সূত্রে বলেন, ذٰلِكَ এর অর্থ হলো هٰذَا তথা এই কিতাব। মুজাহিদ, ইকরামাহ, সা‘ঈদ ইবনু যুবাইর, সুদ্দী মুকাতিল ইবনু হাইয়্যান, যায়দ ইবনু আসলাম ও ইবনু জুরাইজ (রহঃ)-এর মত এটাই। ‘আরবগণ এ দু’টি ইঙ্গিত বাচক বিশেষ্যের মাঝে তেমন কোন পার্থক্য করে না, বরং একটিকে অপরটির স্থলাভিষিক্ত হিসেবে তারা ব্যবহার করে থাকে। আর এটা তাদের মাঝে একটি প্রসিদ্ধ বিষয়। ইমাম বুখারী (রহঃ)ও আবূ উবাইদের সূত্রে এমনটিই বর্ণনা করেছেন। আর যামাখশারী (রহঃ) বলেন, ذلك এর مشار إليه হলো الم। যেমন মহান আল্লাহ বলেন, لَّا فَارِضٌ وَّ لَا بِكْرٌ عَوَانٌۢ بَیْنَ ذٰلِكَ ‘তা এমন এক গরু যা বৃদ্ধও নয় এবং অল্প বয়স্কও নয় বরং মধ্য বয়সী।’  (২ নং সূরাহ্ আল বাকারা আয়াত-৬৮)<br />
<br />
আর মহান আল্লাহ অন্যত্র বলেনঃ ذٰلِكُمْ حُكْمُ اللّٰهِ یَحْكُمُ بَیْنَكُمْ ‘এটা মহান আল্লাহ্‌র নির্দেশ। তিনি তোমাদের মাঝে ফায়সালা করে দেন।’ (৬০ নং সূরাহ্ আল মুমতাহিনা, আয়াত-১০) অন্য জায়গায় এসেছে, ذلكمُ الله অর্থাৎ ইনিই হলেন মহান আল্লাহ। এ রকম আরো অনেক জায়গাহ রয়েছে যেখানে ذلك এর মাধ্যমে পূর্বোল্লিখিত বস্তুর দিকে ইশারা বা ইঙ্গিত করা হয়েছে। মহান আল্লাহই ভালো জানেন।<br />
<br />
অবশ্য কোন কোন মুফাস্সির ذلك এর মাধ্যমে কুর’আনের দিকে ইশারা বা ইঙ্গিত করা হয়েছে বলে উল্লেখ করেছেন। যে কুর’আনের ওয়া‘দা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে দেয়া হয়েছিলো। আবার কেউ তাওরাতের প্রতি এবং কেউ ইনজীলের প্রতি ইঙ্গিত করা হয়েছে বলে উল্লেখ করেছেন। এরূপ প্রায় দশটি উক্তি বিদ্যমান রয়েছে। কিন্তু অধিকাংশ মুফাস্সিরগণ এ উক্তিগুলোকে দুর্বল বলে আখ্যায়িত করেছেন।<br />
<br />
كِتَبٌ-এর অর্থ কুর’আনুল কারীম। যারা বলেছেন যে, ذلك বলে তাওরাত ও ইনজীলের দিকে ইঙ্গিত করা হয়েছে, তারা খুব দূরের রাস্তা অনুসন্ধান করেছেন অথবা খুব কষ্ট স্বীকার করেছেন। তারা এমন উক্তি করেছেন যে বিষয়ে তাদের আদৌ কোন সঠিক জ্ঞান নেই। رَيْبَ-এর অর্থ হচ্ছে সংশয় ও সন্দেহ। ইবনু ‘আব্বাস (রাঃ) ইবনু মাস‘ঊদ (রাঃ) এবং আরো কয়েকজন সাহাবী (রাঃ) থেকে এ অর্থ বর্ণিত হয়েছে। (তাফসীর তাবারী ১/২৮) আবূদ দারদা (রাঃ), ইবনু ‘আব্বাস (রাঃ), মুজাহিদ (রহঃ), সা‘ঈদ ইবনু যুবাইর (রহঃ), আবূ মালিক নাফি‘ (রহঃ), যিনি ইবনু ‘উমারের কৃতদাস, ‘আতা (রহঃ), আবুল ‘আলিয়া (রহঃ), রাবী‘ ইবনু আনাস (রহঃ), মুকাতিল ইবনু হিব্বান (রহঃ), সুদ্দী (রহঃ), কাতাদাহ (রহঃ), এবং ইসমা‘ঈল ইবনু আবূ খালিদ (রহঃ) হতেও এটাই বর্ণিত আছে। ‘আদী ইবনু আবী হাতিম (রহঃ) বলেন যে, মুফাস্সিরগণের মধ্যে এতে কোন মতভেদ আছে বলে আমার জানা নেই। (তাফসীর ইবনু আবী হাতিম ১/৩১) رَيْبَ শব্দটি ‘আরবদের কবিতায় অপবাদের অর্থেও এসেছে। যেমন কবির উক্তিঃ<br />
<br />
بثينة قالت يا جميل أربتني ... فقلت كلانا يا بثين مريب ...<br />
<br />
‘বুসাইনাহ বললো, হে জামীল! তুমি কি আমাকে অপবাদ দিচ্ছো? তখন আমি বললাম, হে বুসাইনাহ আমরা উভয়েই তো একজন অপরজনকে অপবাদ দাতা।’ আবার হাজত বা প্রয়োজন অর্থেও ريب শব্দটি ব্যবহার হয়ে থাকে। যেমন কোন একজন কবির উক্তিঃ <br />
<br />
قضينا من تهامة كل ريب ... وخيبر ثم أجمعنا السيوفا<br />
<br />
‘তিহামার নিম্নভূমি থেকে এবং খাইবারের মালভূমি থেকেও সব প্রয়োজন মিটিয়ে নিলাম, অবশেষে তলোয়ার গুটিয়ে নিলাম।’ <br />
<br />
অতএব لَا رَیْبَۛۖۚ      فِیْهِ -এর অর্থ হলো এই যে, এই কিতাব অর্থাৎ আল কুর’আন মহান আল্লাহর পক্ষ থেকে অবতীর্ণ হওয়ার ব্যাপারে কোন সন্দেহের অবকাশ নেই। যেমন সূরাহ্ সাজদায় মহান আল্লাহ ইরশাদ করেনঃ  ﴿الٓمّٓۚ تَنْزِیْلُ الْكِتٰبِ لَا رَیْبَ فِیْهِ مِنْ رَّبِّ الْعٰلَمِیْنَ﴾<br />
<br />
‘আলিফ-লাম-মীম। কিতাব জগতসমূহের রবের নিকট থেকে অবতীর্ণ।’ (৩২ নং সূরাহ্ সাজদাহ, আয়াত নং ১-২)<br />
<br />
কেউ কেউ বলেছেন যে, এটা خَبَر হলেও نَهِىْ-এর অর্থে ব্যবহৃত হয়েছে। অর্থাৎ لَا تَرْتَابُوْا فِيْهِ তোমরা এতে আদৌ সন্দেহ করো না।’ কোন কোন কারী لَا رَيْبَ-এর ওপরে وَقْف করে থাকেন এবং فِيْهِ هُدًى لِّلْمُتَّقِيْنَ-কে পৃথক বাক্য রূপে পাঠ করেন। কিন্তু لَا رَیْبَ فِیْهِ-এর ওপর وَقْف করা বা না থামা খুবই উত্তম। কেননা এই একই বিষয় এভাবেই সূরাহ্ সাজদার আয়াতে উল্লেখ হয়েছে এবং এর মধ্যে তুলনামূলকভাবে فِيْهِ هُدًى-এর চেয়ে বেশি مُبَالَغَة হয়। هُدًى শব্দটি ‘আরবী ব্যাকরণ হিসবে صفت হয়ে مرفوع হতে পারে এবং حال হিসেবে منصوب ও হতে পারে।<br />
<br />
<b> হিদায়াত অর্জনকারীদের জন্য তাকওয়া </b><br />
<br />
এ স্থানে হিদায়াতকে মুত্তাক্বীনের সাথে সংশ্লিষ্ট করা হয়েছে। যেমন আল্লাহ তা‘আলা বলেনঃ<br />
<br />
﴿قُلْ هُوَ لِلَّذِیْنَ اٰمَنُوْا هُدًى وَّ شِفَآءٌ١ؕ وَ الَّذِیْنَ لَا یُؤْمِنُوْنَ فِیْۤ اٰذَانِهِمْ وَقْرٌ وَّ هُوَ عَلَیْهِمْ عَمًى١ؕ اُولٰٓىِٕكَ یُنَادَوْنَ مِنْ مَّكَانٍۭ بَعِیْدٍ﴾<br />
<br />
বলোঃ মু’মিনদের জন্য এটি পথ নির্দেশ ও ব্যাধির প্রতিকার। কিন্তু যারা অবিশ্বাসী তাদের কর্ণে রয়েছে বধিরতা এবং আল কুর’আন হবে তাদের জন্য অন্ধত্ব। তারা এমন যে, যেন তাদেরকে আহ্বান করা হয় বহু দূর হতে। (৪১ নং সূরাহ্ হা-মীম সাজদাহ, আয়াত  নং ৪৪) অন্যত্র রয়েছেঃ<br />
<br />
﴿وَ نُنَزِّلُ مِنَ الْقُرْاٰنِ مَا هُوَ شِفَآءٌ وَّ رَحْمَةٌ لِّلْمُؤْمِنِیْنَ١ۙ وَ لَا یَزِیْدُ الظّٰلِمِیْنَ اِلَّا خَسَارًا﴾<br />
<br />
আমি অবতীর্ণ করি কুর’আন, যা বিশ্বাসীদের জন্য সুচিকিৎসা ও দয়া। কিন্তু তা সীমালঙ্ঘনকারীদের ক্ষতিই বৃদ্ধি করে। (১৭ নং সূরাহ্ ইসরাহ, আয়াত  নং ৮২)<br />
<br />
এ বিষয়ের আরো বহু আয়াত রয়েছে এবং এগুলোর ভাবার্থ এই যে, যদিও কুর’আনুল কারীম সকলের জন্যই হিদায়াত স্বরূপ, তথাপিও শুধু সৎ লোকেরাই এর দ্বারা উপকার পেয়ে থাকে। যেমন মহান আল্লাহ বলেনঃ<br />
<br />
﴿یٰۤاَیُّهَا النَّاسُ قَدْ جَآءَتْكُمْ مَّوْعِظَةٌ مِّنْ رَّبِّكُمْ وَ شِفَآءٌ لِّمَا فِی الصُّدُوْرِ١ۙ۬ وَ هُدًى وَّ رَحْمَةٌ لِّلْمُؤْمِنِیْنَ﴾<br />
<br />
হে মানবজাতি! তোমাদের কাছে তোমাদের প্রভুর পক্ষ থেকে এমন বিষয় সমাগত হয়েছে যা হচ্ছে নাসীহত এবং অন্তরসমূহের সকল রোগের আরোগ্যকারী, আর মু’মিনদের জন্য এটা পথ প্রদর্শক ও রহমত। (১০ নং সূরাহ্ ইউনুস, আয়াত নং ৫৭)<br />
<br />
ইবনু ‘আব্বাস (রাঃ) ও ইবনু মাস‘ঊদ (রাঃ) থেকে বর্ণিত। হিদায়াতের অর্থ হচ্ছে আলো।<br />
<br />
<b> মুত্তাক্বীর পরিচয় </b><br />
<br />
ইবনু ‘আব্বাস (রাঃ) বর্ণনা করেন যে, মুত্তাক্বী তারাই যারা মহান আল্লাহর ওপর বিশ্বাস স্থাপন করে র্শিক থেকে দূরে থাকেন এবং আল্লাহ তা‘আলার নির্দেশাবলী মেনে চলেন। (হাদীসটি য‘ঈফ) অন্য এক বর্ণনায় আছে যে, মুত্তাক্বী তারাই যারা মহান আল্লাহর শাস্তিকে ভয় করে হিদায়াতকে পরিত্যাগ করেন না এবং তাঁর রহমতের আশা রেখে তাঁর নিকট থেকে অবতীর্ণ কিতাবকে বিশ্বাস করে থাকেন। কাতাদাহ (রহঃ) বলেন যে, মুত্তাক্বী তারাই যাদের সম্পর্কে আল্লাহ তা‘আলা আলোচ্য আয়াতের পরে বলেনঃ<br />
<br />
﴿الَّذِیْنَ یُؤْمِنُوْنَ بِالْغَیْبِ وَ یُقِیْمُوْنَ الصَّلٰوةَ وَ مِمَّا رَزَقْنٰهُمْ یُنْفِقُوْنَ . وَالَّذِیْنَ یُؤْمِنُوْنَ بِمَاۤ اُنْزِلَ اِلَیْكَ وَمَاۤ اُنْزِلَ مِنْ قَبْلِكَۚ وَبِالْاٰخِرَةِ هُمْ یُوْقِنُوْنَ﴾<br />
<br />
 ‘যারা অদৃশ্য বিষয়গুলোতে বিশ্বাস করে এবং যথা নিয়মে সালাত কায়িম করে, আর আমি তাদেরকে যে সব রিয্ক দিয়েছি তা থেকে ব্যয় করে। আর তোমার প্রতি যা নাযিল হয়েছে এবং তোমার পূর্বে যা নাযিল করা হয়েছে, তাতে তারা বিশ্বাস স্থাপন করে এবং পরকালের প্রতিও তারা নিশ্চিত বিশ্বাসী।’ (২ নং সূরাহ্ বাকারাহ, আয়াত নং ৩-৪)<br />
<br />
ইমাম ইবনু জারীর (রহঃ) বর্ণনা করেন যে, এসব গুণ মুত্তাক্বীদের মধ্যে একত্রে জমা হয়। জামি‘ তিরমিযী ও সুনান ইবনু মাজায় ‘আতিয়াহ সা‘দী (রহঃ) থেকে বর্ণিত। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
لَا يَبْلُغُ الْعَبدُ أنْ يَكُونَ منَ المُتَّقِينَ حَتَّى يَدَعَ مَا لاَ بَأسَ بِهِ ، حَذَراً مِمَّا بِهِ بَأسٌ.<br />
<br />
‘বান্দা প্রকৃত মুত্তাক্বী হতে পারে না যে পর্যন্ত না সে ঐ সমুদয় জিনিস ছেড়ে দেয় যাতে কোন দোষ নেই এই ভয়ে যে, দোষের মধ্যে যেন না পড়ে। (জামি‘ তিরমিযী ৪/১৪৭, সুনান ইবনু মাজাহ ২/১৪০৯। ‘আল্লামাহ্ শায়খ আলবানী (রহঃ) বলেনঃ এ হাদীসের সনদটি দুর্বল। ‘‘গায়াতুল মারাম ফী তাখরীজে আহাদীসিল হালাল ওয়াল হারাম’’ গ্রন্থের ১৭৮ পৃষ্ঠাতে এ সম্পর্কে আলোচনা করেছি। শায়খ আলবানী হাদীসটিকে ‘‘মিশকাত’’ গ্রন্থের ২৭৭৫ পূর্বে হাসান আখ্যা দিয়েছিলেন। কিন্তু তিনি সিদ্ধান্ত পরিবর্তন করে পরে এটিকে দুর্বল আখ্যা দিয়েছেন। কারণ সনদের বর্ণনাকারী ‘আবদুল্লাহ্ ইবনু ইয়াযীদ দিমাশকী দুর্বল) ইমাম তিরমিযী হাদীসটিকে গারীব বলেছেন।<br />
ইবনু আবী হাতিম মায়মূন আবূ হামযার সূত্রে বর্ণনা করেন যে, আবূ হামযা বলেছেন, আমি একবার আবূ ওয়ায়িলের নিকট উপবিষ্ট ছিলাম, এমতাবস্থায় একজন লোক প্রবেশ করলো যাকে আবূ ‘আফীফ বলা হয়, যিনি মু‘আয ইবনু জাবাল (রাঃ)-এর ছাত্র ছিলেন। শাকীক ইবনু আবূ সালামাহ সেই লোকটিকে সম্মোধন করে বললেন, হে আবূ ‘আফীফ! আপনি কি মু‘আয ইবনু জাবাল (রাঃ) হতে আমাদেরকে হাদীস বর্ণনা করবেন না? তিনি বললেন, হ্যাঁ। আমি তাঁকে বলতে শুনেছি যে, কিয়ামতের দিন মানুষদেরকে একটি ময়দানে আটকিয়ে দেয়া হবে। অতঃপর একজন ঘোষক এই বলে ঘোষণা দিবে যে, মুত্তাক্বীগণ কোথায়? তখন তারা দয়াময় আল্লাহর পাশে দাঁড়িয়ে যাবে। মহান আল্লাহ তাদেরকে পর্দা দ্বারা আচ্ছাদিত করবেন না। আমি বললাম মুত্তাক্বী কারা? তিনি বললেন, তাঁরা এমন সম্প্রদায়, যারা শিরক থেকে বিরত থাকে এবং প্রতিমা পূজা থেকেও বিরত থাকে। আর একমাত্র একনিষ্ঠভাবে মহান আল্লাহর ‘ইবাদতে মত্ত থাকে। তারাই জান্নাতে প্রবেশ করবে। <br />
<br />
<b> হিদায়াত দু’ ধরনের </b><br />
<br />
কখনো কখনো হিদায়াতের অর্থ হয় অন্তরের মধ্যে ঈমানের স্থিতিশীলতা। বান্দার অন্তরে এই হিদায়াতের ওপর মহান আল্লাহ ছাড়া আর কেউ ক্ষমতা রাখে না। পবিত্র কুর’আনে ঘোষণা হচ্ছেঃ<br />
<br />
﴿اِنَّكَ لَا تَهْدِیْ مَنْ اَحْبَبْتَ﴾<br />
<br />
তুমি যাকে ভালোবাসো, ইচ্ছা করলেই তাকে সৎ পথে আনতে পারবে না। (২৮ নং সূরাহ্ কাসাস, আয়াত  নং ৫৬)<br />
<br />
মহান আল্লাহ আরো বলেনঃ  ﴿لَیْسَ عَلَیْكَ هُدٰىهُمْ﴾<br />
<br />
তাদেরকে সুপথে আনার দায়িত্ব তোমার নয়। (২ নং সূরাহ্ বাকারাহ, আয়াত  নং ২৭২)<br />
<br />
অন্য স্থানে তিনি বলেনঃ  ﴿مَنْ یُّضْلِلِ اللّٰهُ فَلَا هَادِیَ لَهٗ﴾<br />
<br />
যাদেরকে মহান আল্লাহ বিপথগামী করেন, তাদের কোন পথ প্রদর্শক নেই। (৭ নং সূরাহ্ আ‘রাফ, আয়াত  নং ১৮৬)<br />
<br />
অন্যত্র তিনি বলেনঃ  ﴿مَنْ یَّهْدِ اللّٰهُ فَهُوَ الْمُهْتَدِ١ۚ وَ مَنْ یُّضْلِلْ فَلَنْ تَجِدَ لَهٗ وَلِیًّا مُّرْشِدًا﴾<br />
<br />
মহান আল্লাহ যাকে সৎ পথে পরিচালিত করেন সে সৎ পথ প্রাপ্ত এবং তিনি যাকে পথভ্রষ্ট করেন, তুমি কখনো তার কোন পথপ্রদর্শনকারী অভিভাবক পাবে না। (১৮ নং সূরাহ্ কাহফ, আয়াত  নং ১৭)<br />
<br />
কখনো কখনো হিদায়াতের অর্থ হয়ে থাকে সত্যকে প্রকাশ করা এবং সত্য পথ প্রদর্শন করা। যেমন মহান আল্লাহ বলেনঃ  ﴿وَ اِنَّكَ لَتَهْدِیْۤ اِلٰى صِرَاطٍ مُّسْتَقِیْمٍ﴾<br />
<br />
তুমি তো প্রদর্শন করো শুধু সরল পথ। (৪২ নং সূরাহ্ শুরা, আয়াত  নং ৫২)<br />
<br />
অন্যত্র মহান আল্লাহ বলেনঃ  ﴿اِنَّمَاۤ اَنْتَ مُنْذِرٌ وَّ لِكُلِّ قَوْمٍ هَادٍ﴾<br />
<br />
তুমি তো শুধু ভয় প্রদর্শনকারী এবং প্রত্যেক সম্প্রদায়ের জন্য রয়েছে পথ প্রদর্শক। (১৩ নং সূরাহ্ রা‘দ, আয়াত  নং ৭)<br />
<br />
পবিত্র কুর’আনে অন্য স্থানে আছেঃ  ﴿وَ اَمَّا ثَمُوْدُ فَهَدَیْنٰهُمْ فَاسْتَحَبُّوا الْعَمٰى عَلَى الْهُدٰى﴾<br />
<br />
আর সামূদ সম্প্রদায়ের ব্যাপার তো এই যে, আমি তাদেরকে পথ নির্দেশ করেছিলাম, কিন্তু তারা সৎ পথের পরিবর্তে ভ্রান্ত পথ অবলম্বন করেছিলো। (৪১ নং হা-মীম সাজদাহ, আয়াত  নং ১৭)<br />
<br />
অন্য স্থানে মহান আল্লাহ বলেনঃ  ﴿وَ هَدَیْنٰهُ النَّجْدَیْنِ﴾<br />
<br />
আমি তাদেরকে দু’টি পথ দেখিয়েছি। (৯০ নং সূরাহ্ বালাদ, আয়াত  নং ১০)<br />
<br />
<b> তাকওয়া কি? </b><br />
<br />
তাক্বওয়া শব্দের প্রকৃত অর্থ হলো খারাপ বা অপছন্দনীয় জিনিস থেকে বেঁচে থাকা। এটা মূলে ছিলো وقي যা وقاية হতে নেয়া হয়েছে। যেমন কবি বলেনঃ <br />
<br />
سَقَطَ النَّصِيْفُ وَلَمْ تُرِدْ إِسْقَاطَهُ ... فَتَنَاوَلَتْهُ واتَّقَتْنَا بِالْيَدِ ...<br />
<br />
ওড়না পড়ে গেলো, অথচ সে তার পড়ে যাওয়ার ইচ্ছা করেনি। অতঃপর সে তাকে ধরলো এবং হাত দ্বারা আমাদের থেকে নিজেকে রক্ষা করলো। অন্য একজন কবি বলেনঃ<br />
<br />
فَأَلْقَتْ قَنَاعًا دُوْنَهُ الشَّمْسُ وَاتَّقَتْ ... بِأَحْسَنِ مَوْصُوْلِيْنَ كَفٍّ وَمِعْصَمٍ ...<br />
<br />
সূর্যের কিরণকে আড়াল করে সে তার ওড়না ফেলে দিলো, আর নিজের হাতের তালু ও কব্জি মিলিয়ে সুন্দর ভাবে নিজেকে রক্ষা করলো।<br />
<br />
‘উমার ইবনুল খাত্তাব (রাঃ) উবাই ইবনু কা‘বকে (রাঃ) প্রশ্ন করেনঃ তাক্ওয়া কি? তিনি উত্তরে বলেনঃ ‘কাঁটাযুক্ত দুর্গম পথে চলার আপনার কোন দিন সুযোগ ঘটেছে কি?’ তিনি বলেনঃ হ্যাঁ।’ তখন উবাই (রাঃ) বলেনঃ ‘সেখানে আপনি কি করেন?’ ‘উমার (রাঃ) বলেন, ‘কাপড় ও শরীরকে কাঁটা থেকে রক্ষা করার জন্য সতর্কতা অবলম্বন করি।’ তখন উবাই (রাঃ) বলেনঃ تَقْوَى ও ঐ রকমই নিজেকে রক্ষা করার নাম।<br />
<br />
কবি ইবনু মু‘তায্ এমনই অর্থ গ্রহণ করেছেন। যেমন তিনি বলেনঃ<br />
<br />
خل الذنوب صغيرها ... وكبيرها ذاك التقى ...<br />
واصنع كماش فوق أر ... ض الشوك يحذر ما يرى ...<br />
لا تحقرن صغيرة ... إن الجبال من الحصى ...<br />
<br />
‘তুমি ছোট-বড় গুনাহগুলো পরিত্যাগ করো, কেননা এটাই তাক্বওয়া, আর এমনভাবে কাজ করো, যেন তুমি একজন কাঁটাযুক্ত পথের পথিক, যা দেখে সে সতর্ক ও সজাগ থাকে। ছোট পাপ গুলোকে হালকা মনে করো না, নিশ্চয় ছোট ছোট কঙ্কর দ্বারাই পাহাড় গড়ে উঠে।<br />
<br />
একবার আবূদ দারদা কবিতা আবৃত্তি করে বললেন, <br />
<br />
يريد المرء أن يؤتى مناه ... ويأبى الله إلا ما أرادا ...<br />
يقول المرء فائدتي ومالي ... وتقوى الله أفضل ما استفادا ...<br />
<br />
মানুষ কামনা করে তার অন্তরের বাসনা পূরণ হোক, কিন্তু মহান আল্লাহ তা অস্বীকার করেন। তবে তিনি যা ইচ্ছা করেন শুধু মাত্র সেটাই পূরণ হয়। মানুষ বলে এটা আমার অর্জন ও সম্পদ। অথচ অর্জন ও সম্পদ এর চেয়ে আল্লাহ ভীতিই হলো সর্বাধিক উত্তম। <br />
<br />
আবূ উমামাহ (রাঃ) থেকে বর্ণিত আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
مَا اسْتَفَادَ الْمَرْءُ بَعْدَ تَقْوَى اللهِ خَيْرًا لَهُ مِنْ زَوْجَةٍ صَالِحَةٍ إِنْ أَمَرَهَا أَطَاعَتْهُ وَإِنْ نَظَرَ إِلَيْهَا سَرَّتْهُ وَإِنْ أَقْسَمَ عَلَيْهَا أَبَرَّتْهُ وَإِنْ غَابَ عَنْهَا حَفِظَتْهُ فِي نَفْسِهَا وَمَالِهِ.<br />
<br />
‘মানুষ সর্বোত্তম কল্যাণমূলক যা কিছু লাভ করে তা হলো আল্লাহ ভীতি, এরপর সতী সাধ্বী স্ত্রী, স্বামী যখন তার দিকে তাকায়, তখন সে তাকে সন্তুষ্ট করে এবং তাকে যা নির্দেশ দেয় তা সে পালন করে, কোন কসম দিলে তা পূর্ণ করে দেখায়, আর সে অনুপস্থিত থাকলে তার স্ত্রী তার মাল এবং স্বীয় নাফসের রক্ষণাবেক্ষণ করে।’ (হাদীসটি য‘ঈফ। সুনান ইবনু মাজাহ ১/১৮৫৭)<br />
</div></div></div></div><div class="panel panel-default"><div class="panel-heading" role="tab" id="heading_2_2_1"><h4 class="panel-title"><a role="button" data-toggle="collapse" data-parent="#accordion" href="#collapse_2_2_1" aria-expanded="true" aria-controls="collapse_2_2_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_2_1" class="panel-collapse collapse" role="tabpanel" aria-labelledby="heading_2_2_1"><div class="panel-body"><div class="tafseer_content"><p>এটা [১] সে কিতাব; যাতে কোন সন্দেহ নেই [২] মুত্তাকীদের জন্য [৩] হেদায়েত, <br /> <br />[১] এখানে (ذلك) শব্দের অর্থ - ঐটা, সাধারণতঃ কোন দূরবতী বস্তুকে ইশারা করার জন্য <br />ব্যবহৃত হয়। এখানে (ذلك) দ্বারা কি উদ্দেশ্য নেয়া হয়েছে এ ব্যাপারে আলেমগণ থেকে কয়েকটি মত বর্ণিত হয়েছেঃ <br /> <br /> ১) (ذلك) শব্দের অর্থ তাওরাত ও ইঞ্জিল বুঝানো হয়েছে, তখন তার অর্থ হবেঃ হে মুহাম্মাদ! (রাসূল সাল্লাল্লাহু ‘‘আলাইহি ওয়াসাল্লাম) ঐ কিতাব যা আমি তাওরাত ও ইঞ্জিলে উল্লেখ করেছিলাম, তা-ই আপনার উপর নাযিল করেছি। অথবা, হে ইয়াহুদী ও নাসারা সম্প্রদায়! তোমাদেরকে যে কিতাবের ওয়াদা আমি তোমাদের কিতাবে করেছি সেটা এই কিতাব যা আমি মুহাম্মাদ সাল্লাল্লাহু ‘‘আলাইহি ওয়াসাল্লাম-এর উপর নাযিল করেছি। <br /> <br />২) এখানে (ذلك) দ্বারা উদ্দেশ্য হলো, এ আয়াতসমূহের পূর্বে মক্কা ও মদীনায় নাযিল কুরআনের অন্যান্য সূরা ও আয়াতের দিকে ইঙ্গিত করা। আর যেহেতু সেগুলো আগেই গত হয়েছে, সেহেতু (ذلك) দ্বারা সম্বোধন শুদ্ধ হয়েছে। <br /> <br />৩) কোন কোন মুফাসসির বলেনঃ এখানে কিতাব বলতে ঐ কিতাবকে বুঝিয়েছেন, যা আল্লাহ্‌ তা'আলা তাঁর কাছে রেখে দিয়েছেন। যা লাওহে মাহফুজে সংরক্ষিত। <br /> <br />৪) এখানে কিতাব দ্বারা ঐ কিতাব উদ্দেশ্য, যাতে আল্লাহ্‌ তা'আলা বান্দার ভাল-মন্দ, রিয্‌ক, আয়ু ইত্যাদি লিপিবদ্ধ করে রেখেছেন। <br /> <br />৫) এখানে ঐ কিতাব বুঝানো হয়েছে যা তিনি নিজে লিখে রেখেছেন তাঁর কাছে আরশের উপর, যেখানে লেখা আছে, “আমার রহমত আমার ক্রোধের উপর প্রাধান্য পাবে”। [বুখারী&#59; ৭৫৫৩, মুসলিম&#59; ২৭৫১] <br /> <br />৬) (الم) দ্বারা যদি পবিত্র কুরআন বুঝানো হয়ে থাকে, অর্থাৎ (الم) কুরআনের নাম হয়ে থাকে, তাহলে (ذلك الكتاب) দ্বারা (الم) বুঝানো হয়েছে। <br /> <br />৭) এখানে (ذلك) দ্বারা (هذا ) বুঝানো হয়েছে। [আত-তাফসীরুস সহীহ] অর্থাৎ এই কিতাব যার আলোচনা হচ্ছে, বা সামনে আসছে। সুতরাং এর দ্বারা কুরআনকেই বুঝানো হয়েছে। আর এ শেষোক্ত মতই সবচেয়ে বেশী বিশুদ্ধ। সুতরাং (الكتاب) দ্বারা কুরআন মাজীদকে বোঝানো হয়েছে। <br /> <br /> <br />[২] এ আয়াতে উল্লেখিত (ريب) শব্দের অর্থ এমন সন্দেহ যা অস্বস্তিকর। এ আয়াতের বর্ণনায় মুফাসসিরগণ বিভিন্ন মত পোষন করেছেনঃ <br /> <br />১) এতে কোন সন্দেহ নেই যে, এ কুরআন আল্লাহ্‌র পক্ষ থেকে নাযিল করা হয়েছে। <br /> <br />২) তোমরা এ কুরআনের মধ্যে কোন সন্দেহ করো না। [ইবনে কাসীর] <br /> <br />৩) কোন কোন মুফাসসির বলেনঃ এর অর্থ তোমরা এ কুরআনের মধ্যে কোন সন্দেহে নিপতিত হবে না। অর্থাৎ এর সবকিছু স্পষ্ট। <br /> <br />৪) কোন কোন মুফাসসির বলেনঃ যদি কিতাব দ্বারা ঐ কিতাব উদ্দেশ্য হয়, যাতে আল্লাহ্ তা'আলা সবকিছুর ভালমন্দ হওয়া লিপিবদ্ধ করে রেখেছেন, তাহলে (لا ريب) দ্বারা উদ্দেশ্য হলো, এতে কোন পরিবর্তন, পরিবর্ধন নেই। <br /> <br />[৩] ‘মুত্তাকীন’ শব্দটি ‘মুত্তাকী’-এর বহুবচন। মুত্তাকী শব্দের মূল ধাতু ‘তাকওয়া’। তাকওয়া হলো, নিরাপদ থাকা, নিরাপত্তা বিধান করা। শরী’আতের পরিভাষায় তাকওয়া হলো, বান্দা যেন আল্লাহ্‌র অসন্তুষ্টি ও শাস্তি থেকে বাঁচার জন্য নিরাপত্তার ব্যবস্থা করে, আর তা করতে হলে যা করতে হবে তা হলো, তাঁর নির্দেশকে পুরোপুরি মেনে নেয়া, এবং তাঁর নিষেধকৃত বস্তুকে পুরোপুরি ত্যাগ করা। আর মুত্তাকী হলেন, যিনি আল্লাহ্‌র আদেশকে পুরোপুরি মেনে নিয়ে এবং তাঁর নিষেধ থেকে সম্পূর্ণরূপে দূরে থেকে তাঁর অসন্তুষ্টি ও শাস্তি থেকে বাঁচার জন্য নিরাপত্তার ব্যবস্থা করেন। [ইবনে কাসীর] <br /> <br />বর্ণিত আছে যে, উমর রাদিয়াল্লাহু আনহু উবাই ইবনে কা'ব রাদিয়াল্লাহু আনহুকে তাকওয়া সম্পর্কে জিজ্ঞেস করলে তিনি বললেন, আপনি কি কখনো কাঁটাযুক্ত পথে চলেছেন? তিনি বললেন, অবশ্যই। উবাই বললেন, কিভাবে চলেছেন? উমর বললেন, কাপড় গুটিয়ে অত্যন্ত সাবধানে চলেছি। উবাই বললেন&#59; এটাই হলো, তাকওয়া। [ইবনে কাসীর] <br /> <br />তবে প্রশ্ন হতে পারে যে, মুত্তাকীগণকে কেন হেদায়াত প্রাপ্তির জন্য নির্দিষ্ট করেছেন? এ ব্যাপারে আলেমগণ বলেন, মূলতঃ মুত্তাকীরাই আল্লাহ্‌র কুরআন থেকে হেদায়াত লাভ করতে পারেন, অন্যান্য যারা মুত্তাকী নন তারা হেদায়াত  লাভ করতে পারেন না। যদিও কুরআন তাদেরকে সঠিক পথের দিশা দেন। আর পবিত্র কুরআনের বিভিন্ন আয়াত এ অর্থের উপর প্রমাণবহ। আল্লাহ্‌ বলেন, “নিশ্চয় এ কুরআন হিদায়াত করে সে পথের দিকে যা আকওয়াম তথা সুদৃঢ় এবং সৎকর্মপরায়ণ মু’মিনদেরকে সুসংবাদ দেয় যে, তাদের জন্য রয়েছে মহাপুরস্কার”। [সূরা আল-ইসরা&#59; ৯] <br /> <br />ইবনে আব্বাস রাদিয়াল্লাহু আনহুমা এ আয়াতের তাফসীরে বলেন, এ কুরআন তাদের জন্য হিদায়াত যারা হেদায়াত চেনার পর তা গ্রহণ না করার শাস্তির ভয়ে সদা কম্পমান। আর তারা তাঁর কাছ থেকে যা এসেছে তার সত্যায়নের মাধ্যমে রহমতের আশাবাদী। [তাফসীরে ইবনে কাসীর ও আততাফসীরুস সহীহ] তাছাড়া হিদায়াতের কোন শেষ নেই, মুত্তাকীরা সর্বদা আল্লাহ্‌র নাযিল করা হেদায়াতের মুখাপেক্ষী বিধায় হেদায়াতকে তাদের জন্য সুনির্দিষ্ট করা হয়েছে। তবে অন্যান্য আয়াতে কুরআনকে সমস্ত মানবজাতির জন্য হেদায়াতকারী বলে উল্লেখ করেছেন, সেখানে এর অর্থ হলো, হিদায়াতের পথ তাদের দেখাতে পারে যদি তারা তা থেকে হিদায়াত নিতে চায়। <br /></p></div></div></div></div><div class="panel panel-default"><div class="panel-heading" role="tab" id="heading_2_2_2"><h4 class="panel-title"><a role="button" data-toggle="collapse" data-parent="#accordion" href="#collapse_2_2_2" aria-expanded="true" aria-controls="collapse_2_2_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_2_2" class="panel-collapse collapse" role="tabpanel" aria-labelledby="heading_2_2_2"><div class="panel-body"><div class="tafseer_content"><b> ২ নং আয়াতের তাফসীর : </b><br />
<br />
ذٰلِكَ - ‘ঐ’শব্দটি প্রকৃত অর্থে দূরের কোন কিছুকে ইঙ্গিত করার জন্য ব্যবহৃত হয়। এর অর্থ হচ্ছে ‘ঐ’আবার কখনো নিকটবর্তী বস্তুর জন্যও ব্যবহৃত হয়। তখন এর অর্থ হবে ‘এই’। এ আয়াতে এই অর্থে ব্যবহৃত হয়েছে। (তাফসীর ইবনে কাসীর, অত্র আয়াতের তাফসীর)।<br />
<br />
ইবনু জুরাইজ ইবনু আব্বাস (রাঃ) থেকে বর্ণনা করেন যে, এখানে ذٰلِكَ শব্দটি هٰذَا (এই) অর্থে ব্যবহৃত হয়েছে। আরবি ভাষায় এ দু’টি শব্দ অনেক সময় একে অপরের স্থলাভিষিক্ত হয়ে থাকে। কারণ আরবরা এতদুভয়ের মাঝে তেমন কোন পার্থক্য করেন না। ইমাম বুখারী (রহঃ)ও আবূ ‘উবাইদাহ (রাঃ) থেকে এরূপ বর্ণনা রয়েছে।<br />
<br />
ذٰلِكَ-এর উদ্দেশ্য: ذٰلِكَ-এর উদ্দেশ্য সম্পর্কে মুফাসসিরদের বিভিন্ন অভিমত থাকলেও সঠিক কথা হল এখানে ذٰلِكَ দ্বারা উদ্দেশ্য: কুরআনুল কারীম যা আল্লাহ তা‘আলা নাবী (সাল্লাল্লাহু ‘আলাইহি ওয়া সাল্লাম)-এর ওপর নাযিল করেছেন। (আইসারুত তাফাসীর, জাযায়েরী)<br />
<br />
كِتَابُ ‘গ্রন্থ’দ্বারা এখানে কুরআন মাজীদকে বুঝানো হয়েছে। যারা এর দ্বারা তাওরাত ও ইঞ্জিলকে উদ্দেশ্য করেছেন তাদের মতটি সঠিক নয়। <br />
<br />
(لَا رَيْبَ فِيْهِ) <br />
<br />
‘কোনরূপ সন্দেহ নেই’অর্থাৎ এতে কোন সংশয়-সন্দেহ নেই। এখানে رَيْبَ শব্দটি সন্দেহ অর্থে ব্যবহৃত হয়েছে। যেমন আল্লাহ তা‘আলা বলেন: <br />
<br />
(وَإِنْ كُنْتُمْ فِيْ رَيْبٍ مِّمَّا نَزَّلْنَا عَلٰي عَبْدِنَا فَأْتُوْا بِسُوْرَةٍ مِّنْ مِثْلِه۪) <br />
<br />
“এবং আমি আমার বান্দার প্রতি যা অবতীর্ণ করেছি তাতে তোমরা যদি সন্দিহান হও, তবে তার সমতুল্য একটি ‘সূরা’তৈরি করে নিয়ে এসো।”(সূরা বাকারাহ ২:২৩)<br />
<br />
এ শব্দটি আবার কখনো কখনো অপবাদ অর্থেও ব্যবহৃত হয়। যেমন আরবি কবি জামীল বলেন:<br />
<br />
بثينة قالت ياجميل أربتني فقلت كلا نا يابثينة مريب<br />
<br />
‘অর্থাৎ বুসাইনা বলল, হে জামীল! তুমি আমাকে অপবাদ দিয়েছ? আমি বললাম: হে বুসাইনা! আমরা উভয়েই উভয়ের অপবাদ দানকারী। <br />
<br />
আয়াতে সন্দেহ অর্থে ব্যবহৃত হয়েছে। অর্থাৎ এ কিতাব আল্লাহ তা‘আলার পক্ষ হতে মুহাম্মাদ (সাল্লাল্লাহু ‘আলাইহি ওয়া সাল্লাম)-এর প্রতি নাযিল হয়েছে; এ বিষয়ে কোন সন্দেহ নেই। অনুরূপ এ কিতাবে আলোচিত বিষয়সমূহ শতভাগ নিশ্চিত সত্য, এতেও কোন সন্দেহ করার সুযোগ নেই। পৃথিবীর মধ্যে কুরআন ব্যতীত অন্য কোন গ্রন্থ নেই যাকে নিঃসন্দেহে বলা যায় যে, এতে সন্দেহ নেই। কিন্তু আল্লাহ তা‘আলা কুরআনের ব্যাপারে চ্যালেঞ্জ করে বলেছেন যে, এতে কোন প্রকার সন্দেহ নেই<br />
<br />
<br />
 (هُدًي لِّلْمُتَّقِيْنَ) <br />
<br />
‘মুত্তাক্বীদের জন্য হিদায়াত’অর্থাৎ এ কুরআন মুত্তাকী তথা আল্লাহভীরুদের জন্য হিদায়াত দানকারী। যারা কাফির-মুশরিক তাদেরকে হিদায়াত দানকারী নয়। এমনটিই আল্লাহ তা‘আলা অত্র আয়াতে বলেছেন, যেহেতু মুত্তাকীরাই প্রকৃতপক্ষে কুরআনের মাধ্যমে উপকৃত হয়ে থাকে। আল্লাহ তা‘আলা অন্যত্র বলেন:<br />
<br />
(قُلْ ھُوَ لِلَّذِیْنَ اٰمَنُوْا ھُدًی وَّشِفَا۬ئٌﺚ وَالَّذِیْنَ لَا یُؤْمِنُوْنَ فِیْٓ اٰذَانِھِمْ وَقْرٌ وَّھُوَ عَلَیْھِمْ عَمًیﺚ) <br />
<br />
“বলঃ মু’মিনদের জন্য এটা পথ-নির্দেশ ও ব্যাধির প্রতিকার; কিন্তু যারা অবিশ্বাসী তাদের কর্ণে রয়েছে বধিরতা এবং কুরআন হবে তাদের জন্য অন্ধত্ব।”(সূরা হা-মীম সিজদাহ ৪১:৪৪)<br />
<br />
আল্লাহ তা‘আলা আরো বলেন: <br />
<br />
(وَنُنَزِّلُ مِنَ الْقُرْاٰنِ مَا ھُوَ شِفَا۬ئٌ وَّرَحْمَةٌ لِّلْمُؤْمِنِیْنَ) <br />
<br />
“আমি অবতীর্ণ করি কুরআন, যা মু’মিনদের জন্য আরোগ্য ও রহমতস্বরূপ।”(সূরা বানী ইসরাঈল ১৭:৮২)<br />
<br />
এখানে হিদায়াত দ্বারা উদ্দেশ্য হলো-<br />
<br />
 الهدي الخاص <br />
<br />
(বিশেষ হিদায়াত) অর্থাৎ দীন ইসলামের দিকে হিদায়াত দিয়ে অনুগ্রহ করা, এটা শুধু মু’মিনদের জন্য। তবে الهدي العام (সাধারণ হিদায়াত), যার উদ্দেশ্য হলো সত্যকে সুস্পষ্ট করে দেয়া, তাতে মু’মিন ও কাফির তথা সকল মানুষ শামিল। যেমন আল্লাহ তা‘আলা বলেন: <br />
<br />
(شَهْرُ رَمَضَانَ الَّذِيْٓ أُنْزِلَ فِيْهِ الْقُرْاٰنُ هُدًي لِّلنَّاسِ وَبَيِّنٰتٍ مِّنَ الْهُدٰي وَالْفُرْقَانِ) <br />
<br />
“রমযান তো সেই মাস যে মাসে কুরআন নাযিল করা হয়েছে যা মানুষের জন্য পথ প্রদর্শক এবং হিদায়েতের স্পষ্ট নিদর্শন ও ফুরকান (সত্য-মিথ্যার পার্থক্যকারী)।”(সূরা বাকারাহ ২:১৫৮) (আযওয়াউল বায়ান, অত্র আয়াতের তাফসীর)<br />
<br />
সুতরাং যারা আল্লাহ তা‘আলাকে ভয় করে হিদায়াত গ্রহণ করার উদ্দেশ্যে কুরআন তেলাওয়াত ও গবেষণা করবে আল্লাহ তা‘আলা ইচ্ছা করলে তারাই হিদায়াত পাবে। অন্যথায় কেউ কুরআন তেলাওয়াত করে মুখস্ত ও গবেষণা করে অনেক কিছু আবিষ্কার করতে পারে কিন্তু হিদায়াত পাওয়া সম্ভব নয়। আল্লাহ তা‘আলা যে উদ্দেশে কুরআন নাযিল করেছেন তা গ্রহণ করে উপকৃত হওয়ার তাওফীক দান করুন, আমীন।<br />
<br />
<b> আয়াত থেকে শিক্ষণীয় বিষয়: </b><br />
<br />
১. কুরআনুল কারীম সকল প্রকার সংশয়-সন্দেহের ঊর্ধ্বে।<br />
২. কুরআন শব্দ ও অর্থ উভয় দিক দিয়েই আল্লাহ তা‘আলার কালাম। আল্লাহ তা‘আলার পক্ষ থেকে এসেছে আবার তাঁর কাছেই ফিরে যাবে।<br />
৩. কুরআন সর্বকালের সকল মানুষের জন্য একটি সর্বোত্তম গাইড ও জীবন বিধান। <br />
৪. কুরআন দ্বারা কেবল মু’মিন-মুত্তাকীরা উপকৃত হয় বলে মুত্তাকীদের হিদায়াত দানকারী বলা হয়েছে। মূলত কুরআন সকলের জন্য পথ প্রদর্শক। <br />
<br />
মুত্তাকীদের পরিচয় ও বৈশিষ্ট্য পরবর্তী তিনটি আয়াতে বর্ণিত হয়েছে।<br />
</div></div></div></div><div class="panel panel-default"><div class="panel-heading" role="tab" id="heading_2_2_3"><h4 class="panel-title"><a role="button" data-toggle="collapse" data-parent="#accordion" href="#collapse_2_2_3" aria-expanded="true" aria-controls="collapse_2_2_3"><i class="more-less fa fa-plus"></i>আহসানুল বায়ান</a></h4></div><div id="collapse_2_2_3" class="panel-collapse collapse" role="tabpanel" aria-labelledby="heading_2_2_3"><div class="panel-body"><div class="tafseer_content"><p>এ গ্রন্থ; (কুরআন) এতে কোন সন্দেহ নেই, [১] সাবধানীদের জন্য এ (গ্রন্থ) পথ-নির্দেশক।[২] <br /> <br />[১] এ কিতাবের অবতরণ যে আল্লাহর নিকট থেকে এ ব্যাপারে সন্দেহের কোন অবকাশ নেই। যেমন অন্য আয়াতে এসেছে, &#34;এ কিতাবের অবতরণ বিশ্বপালনকর্তার নিকট থেকে এতে কোন সন্দেহ নেই।&#34; <em>(সূরা সাজদা ৩২&#59;২)</em> কোন কোন আলেমগণ বলেছেন, বাক্যটি ঘোষণামূলক হলেও তার অর্থ নিষেধমূলক। অর্থাৎ, لاَ تَرتَابُوا فِيهِ (এতে সন্দেহ করো না)। এ ছাড়াও এতে যেসব ঘটনাবলী উল্লেখ করা হয়েছে তার সত্যতা সম্পর্কে, যেসব বিধি-বিধান ও মসলা-মাসায়েল বর্ণিত হয়েছে সে সবের উপর মানবতার কল্যাণ ও মুক্তি যে নির্ভরশীল সে ব্যাপারে এবং যেসব আক্বীদা (তাওহীদ, রিসালাত ও আখেরাত) সংক্রান্ত বিষয় আলোচিত হয়েছে তার সত্য হওয়ার ব্যাপারে কোন প্রকার সন্দেহ নেই।<br /><br />[২] এই ঐশী গ্রন্থ আসলে তো সমস্ত মানুষের হিদায়াত এবং পথ প্রদর্শনের জন্যই অবতীর্ণ হয়েছে, কিন্তু এই নির্ঝরের পানি দ্বারা কেবল তারাই সিক্ত হবে, যারা 'আবে হায়াত' (সঞ্জীবনী পানি)-এর সন্ধানী এবং আল্লাহর ভয়ে ভীত-সন্ত্রস্ত হবে। আর যাদের অন্তরে মৃত্যুর পর আল্লাহর সামনে দাঁড়িয়ে জবাবদিহি করার অনুভূতি এবং চিন্তা নেই, যাদের মধ্যে সুপথ সন্ধানের অথবা ভ্রষ্টতা থেকে বাঁচার কোনই উৎসাহ ও আগ্রহ নেই, তারা সুপথ কোথা থেকে এবং কেনই বা পাবে? (সকাল তো তাদের জন্য, যারা ঘুম ছেড়ে চোখের পাতা মেলে জেগে ওঠে।)<br /><br /></p></div></div></div></div><div class="panel panel-default"><div class="panel-heading" role="tab" id="heading_2_2_4"><h4 class="panel-title"><a role="button" data-toggle="collapse" data-parent="#accordion" href="#collapse_2_2_4" aria-expanded="true" aria-controls="collapse_2_2_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_2_4" class="panel-collapse collapse" role="tabpanel" aria-labelledby="heading_2_2_4"><div class="panel-body"><div class="tafseer_content"><p>এই সেই কিতাব, যাতে কোন সন্দেহ নেই, মুত্তাকীদের জন্য হিদায়াত।</p></div></div></div></div><div class="panel panel-default"><div class="panel-heading" role="tab" id="heading_2_2_5"><h4 class="panel-title"><a role="button" data-toggle="collapse" data-parent="#accordion" href="#collapse_2_2_5" aria-expanded="true" aria-controls="collapse_2_2_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_2_5" class="panel-collapse collapse" role="tabpanel" aria-labelledby="heading_2_2_5"><div class="panel-body"><div class="tafseer_content"><p>এ সেই কিতাব যাতে কোনই সন্দেহ নেই। পথ প্রদর্শনকারী পরহেযগারদের জন্য,</p></div></div></div></div><div class="panel panel-default"><div class="panel-heading" role="tab" id="heading_2_2_6"><h4 class="panel-title"><a role="button" data-toggle="collapse" data-parent="#accordion" href="#collapse_2_2_6" aria-expanded="true" aria-controls="collapse_2_2_6"><i class="more-less fa fa-plus"></i>জহুরুল হক</a></h4></div><div id="collapse_2_2_6" class="panel-collapse collapse" role="tabpanel" aria-labelledby="heading_2_2_6"><div class="panel-body"><div class="tafseer_content"><p>ঐ গ্রন্থ, এতে কোনো সন্দেহ নেই, মুত্তকীদের জন্য পথপ্রদর্শক --</p></div></div></div></div></div>