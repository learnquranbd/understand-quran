<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_83_0"><h4 class="panel-title"><a role="button" data-toggle="collapse" data-parent="#accordion" href="#collapse_2_83_0" aria-expanded="true" aria-controls="collapse_2_83_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_83_0" class="panel-collapse collapse" role="tabpanel" aria-labelledby="heading_2_83_0"><div class="panel-body"><div class="tafseer_content"><b> মহান আল্লাহ বানী ইসরাঈলের নিকট হতে যে প্রতিশ্রতি গ্রহণ করেছিলেন </b><br />
<br />
অত্র আয়াতের মাধ্যমে মহান আল্লাহ বানী ইসরাঈলের ওপর আরোপিত নির্দেশাবলী এবং তাদের নিকট হতে গ্রহণকৃত প্রতিশ্রুতির বর্ণনা তুলে ধরেছেন এবং তাদের প্রতিশ্রুতি ভঙ্গের বিষয়ে আলোচনা করেছেন। তাদেরকে নির্দেশ দেয়া হয়েছিলো যে, তারা যেন মহান আল্লাহ্‌র একাত্মবাদ মেনে নেয় এবং মহান আল্লাহ ছাড়া আর কারো ‘ইবাদত না করে। শুধুমাত্র বানী ইসরাঈল নয়, বরং সমস্ত মাখলূকের প্রতিই এ নির্দেশ রয়েছে। মহান আল্লাহ বলেনঃ<br />
<br />
﴿وَ مَاۤ اَرْسَلْنَا مِنْ قَبْلِكَ مِنْ رَّسُوْلٍ اِلَّا نُوْحِیْۤ اِلَیْهِ اَنَّهٗ لَاۤ اِلٰهَ اِلَّاۤ اَنَا فَاعْبُدُوْنِ﴾<br />
<br />
‘আমি তোমার পূর্বে এমন কোন রাসূল প্রেরণ করিনি তার প্রতি এই ওয়াহী ব্যতীত যে, আমি ছাড়া অন্য কোন মা ‘বূদ নেই; সুতরাং তোমরা আমারই ‘ইবাদত করো। (২১ নং সূরা আম্বিয়া, আয়াত নং ২৫) তিনি আরো বলেনঃ<br />
<br />
 ﴿وَ لَقَدْ بَعَثْنَا فِیْ كُلِّ اُمَّةٍ رَّسُوْلًا اَنِ اعْبُدُوا اللّٰهَ وَ اجْتَنِبُوا الطَّاغُوْتَ﴾<br />
<br />
‘প্রত্যেক জাতির কাছে আমি রাসূল পাঠিয়েছি এ সংবাদ দিয়ে যে, মহান আল্লাহ্‌র ‘ইবাদত করো আর তাগুতকে বর্জন করো। (১৬ নং সূরা নাহল, আয়াত নং ৩৬) সবচেয়ে বড় হক মহান আল্লাহ্‌রই, আর তাঁর যতোগুলো হক আছে তন্মধ্যে সবচেয়ে বড় হচ্ছে এই যে, তাঁরই ‘ইবাদত করতে হবে এবং তিনি ছাড়া আর কারো ‘ইবাদত করা যাবে না।<br />
<br />
মহান আল্লাহ্‌র হকের পর এখন বান্দাদের হকের কথা বলা হচ্ছে। বান্দাদের মধ্যে মা-বাবার হক সবচেয়ে বড় বলে প্রথমে এরই বর্ণনা দেয়া হয়েছে। অন্যত্র মহান আল্লাহ বলেনঃ<br />
<br />
﴿اَنِ اشْكُرْ لِیْ وَ لِوَالِدَیْكَ اِلَیَّ الْمَصِیْرُ﴾<br />
<br />
‘সুতরাং আমার প্রতি ও তোমার মাতাপিতার প্রতি কৃতজ্ঞ হও। প্রত্যাবর্তন তো আমারই নিকট।’ (৩১ নং সূরা লুকমান, আয়াত নং ১৪) অন্যত্র তিনি বলেনঃ <br />
<br />
﴿وَقَضٰى رَبُّكَ اَلَّا تَعْبُدُوْۤا اِلَّاۤ اِیَّاهُ وَ بِالْوَالِدَیْنِ اِحْسَانًا﴾<br />
<br />
 ‘তোমার রাব্ব নির্দেশ দিয়েছেন যে, তোমরা তাকে ছাড়া অন্য কারো ‘ইবাদত করবে না এবং মাতা-পিতার প্রতি সদ্ব্যবহার করবে।’ (১৭ নং সূরা ইসরাহ, আয়াত নং ২৩)<br />
<br />
﴿وَاٰتِ ذَا الْقُرْبٰى حَقَّهٗ وَ الْمِسْكِیْنَ وَ ابْنَ السَّبِیْلِ﴾ <br />
<br />
‘আত্মীয়-স্বজনকে দিবে তার প্রাপ্য এবং অভাবগ্রস্ত ও পর্যটককেও অর্থাৎ মুসাফিরকেও। (১৭ নং সূরা ইসরাহ, আয়াত নং ২৬)<br />
<br />
সহীহুল বুখারী ও সহীহ মুসলিমে আছেঃ ‘আবদুল্লাহ ইবনু মাস‘ঊদ (রহঃ) জিজ্ঞেস করেনঃ<br />
<br />
يا رسول الله، أي العمل أفضل؟ قال: "الصلاة على وقتها". قلت: ثم أي؟ قال: "بر الوالدين". قلت: ثم أيّ؟ قال: "الجهاد في سبيل الله"<br />
<br />
‘হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম)! সর্বোত্তম ‘আমল কোনটি? তিনি বলেনঃ যথা সময়ে সালাত আদায় করো। জিজ্ঞেস করেনঃ তারপর কোনটি? তিনি বলেনঃ মা-বাবার খিদমত করা। জিজ্ঞেস করেনঃ এরপর কোনটি? রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ মহান আল্লাহ্‌র পথে জিহাদ করা। (সহীহুল বুখারী ২/৫২৭, সহীহ মুসলিম ১/১৩৭/৮৯। ফাতহুল বারী ৬/৫, সহীহ মুসলিম ১/৮৯) আর একটি সহীহ হাদীসে আছে, একটি লোক জিজ্ঞেস করেনঃ<br />
 <br />
يا رسول الله، من أبر؟ قال: "أمك". قال: ثم من ؟ قال: "أمك". قال: ثم من؟ قال: "أباك . ثم أدناك أدناك"<br />
<br />
‘হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম)! আমি কার সাথে সৎ ব্যবহার করবো?’ তিনি বলেনঃ ‘তোমার মায়ের সাথে।’ আবার জিজ্ঞেস করেনঃ ‘তারপর কার সাথে?’ তিনি বলেনঃ ‘তোমার বাবার সাথে এবং তারপরে অন্যান্য আত্মীয় স্বজনের সাথে।’ (সহীহুল বুখারী- ১০/৫৯৭১, সহীহ মুসলিম ৪/২/১৯৭৪, সুনান ইবনে মাজাহ-২/৩৬৫৮, সুনান বায়হাক্বী-৮/২, মুসনাদে আহমাদ-২/৩২৭,৩২৮,৩৯১) সূরা নিসার নিম্ন আয়াতের তাফসীরে এর বিস্তারিত আলোচনা করা হয়েছে।<br />
<br />
﴿ وَ اعْبُدُوا اللّٰهَ وَ لَا تُشْرِكُوْا بِهٖ شَیْـًٔا وَّ بِالْوَالِدَیْنِ اِحْسَانًا﴾<br />
<br />
‘আর তোমরা মহান আল্লাহ্‌রই ‘ইবাদত করো এবং তাঁর সাথে কোন বিষয়ে অংশী স্থাপন করো না এবং মাতা-পিতার সাথে সদ্ব্যবহার করো। (৪ নং সূরা নিসা, আয়াত নং ৩৬)<br />
<br />
হাসান বাসরী (রহঃ) বলেনঃ এর ভাবার্থ হচ্ছে তোমরা ভালো কাজের আদেশ দাও এবং মন্দ কাজ হতে বিরত রাখো। আর সহনশীলতা ও ক্ষমা করার নীতি গ্রহণ করো। এটাই উত্তম চরিত্র যা গ্রহণ করা উচিত। (তাফসীর ইবনে আবি হাতিম ১/২৫৮)<br />
<br />
আবূ যার (রাঃ) থেকে বর্ণিত আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
"لا تحقرن من المعروف شيئًا، وإن لم تجد فَالْقَ أخاك بوجه منطلق<br />
<br />
কোন ভালো জিনিসকে ঘৃণা করো না, কিছু করতে না পারলেও অন্ততঃ তোমার ভাইয়ের সাথে হাসি মুখে সাক্ষাৎ করো। (সহীহ মুসলিম ৪/১৪৪/২০২৬, মুসনাদে আহমাদ ৫/১৭৩, তিরমিযী ৪/১৮৩৩) সুতরাং মহান আল্লাহ প্রথমে তাঁর ‘ইবাদতের নির্দেশ দেন, তারপর পিতা মাতার খিদমত করা, আত্মীয়-স্বজন, ইয়াতীম ও মিসকীনদের প্রতি সু-দৃষ্টি দেয়া এবং জনসাধারণের সাথে উত্তমভাবে কথা বলা ইত্যাদির নির্দেশ দেন। এরপর কতোগুলো গুরুত্বপূর্ণ বিষয়েরও আলোচনা করেন। যেমন বলেনঃ ‘সালাত আদায় করো, যাকাত দাও।’ তারপর এ সংবাদ দেন যে, তারা প্রতিশ্রুতি ভঙ্গ করে এবং অল্প লোক ছাড়া তাদের অধিকাংশই অবাধ্য হয়ে যায়। এ উম্মাতকেও এই নির্দেশই দেয়া হয়েছে। যেমন মহান আল্লাহ বলেনঃ<br />
<br />
﴿وَاعْبُدُوا اللّٰهَ وَلَا تُشْرِكُوْا بِهٖ شَیْـًٔا وَّبِالْوَالِدَیْنِ اِحْسَانًا وَّبِذِی الْقُرْبٰى وَالْیَتٰمٰى وَالْمَسٰكِیْنِ وَالْجَارِ ذِی الْقُرْبٰى وَ الْجَارِ الْجُنُبِ وَالصَّاحِبِ بِالْجَنْۢبِ وَابْنِ السَّبِیْلِ١ۙ وَ مَا مَلَكَتْ اَیْمَانُكُمْ١ؕ اِنَّ اللّٰهَ لَا یُحِبُّ مَنْ كَانَ مُخْتَالًا فَخُوْرَا﴾<br />
<br />
আর তোমরা মহান আল্লাহ্‌রই ‘ইবাদত করো এবং তাঁর সাথে কোন বিষয়ে অংশী স্থাপন করোনা এবং মাতা-পিতার সাথে সদ্ব্যবহার করো এবং আত্মীয়-স্বজন, পিতৃহীন, দরিদ্র, সম্পর্কবিহীন প্রতিবেশী, পাশ্ববর্তী সহচর ও পথিক এবং তোমাদের দাস-দাসীদের সাথেও সদ্ব্যবহার করো। নিশ্চয়ই মহান আল্লাহ অহঙ্কারী আত্মাভিমানীকে ভালোবাসেন না। (৪ নং সূরা নিসা, আয়াত নং ৩৬)<br />
<br />
এই উম্মাত অন্যান্য উম্মাতের তুলনায় এ সব নির্দেশ মানার ব্যাপারে এবং এর ওপর ‘আমল করার ব্যাপারে অনেক বেশি দৃঢ় প্রমাণিত হয়েছে।<br />
<br />
আসাদ ইবনে অদা‘আহ (রহঃ) হতে বর্ণিত আছে যে, তিনি ইয়াহুদী ও খ্রিষ্টানদেরকে সালাম দিতেন। ফলে তাকে এ ব্যাপারে জিজ্ঞেস করা হলো যে আপনি ইয়াহূদী-খ্রিষ্টানদেরকে সালাম দেন কেন? তিনি এর উত্তরে মহান আল্লাহ্‌র এ নির্দেশটি দালীল রূপে পেশ করে বলেন যেঃ وقولوالن س حسن ‘তোমরা জন সাধারণের সাথে উত্তম রূপে কথা বলো।’ এখানে উত্তম কথা দ্বারা সালামই উদ্দেশ্য। কিন্তু এ বর্ণনাটি গারীব। <br />
<br />
আমি (ইবনে কাসীর) বলবো এ হাদীসটি সহীহ হাদীসের সম্পূর্ণ উল্টো। কেননা সহীহ হাদীসে স্পষ্ট রূপে বিদ্যমান আছে যে সাহাবারা ইয়াহুদী ও খ্রিষ্টানদের প্রথমত السلم عليكم বলতেন না। (আবূ হুরায়রাহ্ (রাঃ) থেকে বর্ণিত সহীহ হাদীস রয়েছে যে, لاَ تَبْدَءُوا الْيَهُودَ وَلاَ النَّصَارَى بِالسَّلاَمِ فَإِذَا لاَ تَبْدَءُوا الْيَهُودَ وَلاَ النَّصَارَى بِالسَّلاَمِ فَإِذَا لَقِيتُمْ أَحَدَهُمْ فِى طَرِيقٍ فَاضْطَرُّوهُ إِلَى أَضْيَقِهِ ‘তোমরা প্রথমেই ইয়াহুদী-নাসারাদের সালাম দিয়ো না। বরং রাস্তায় তাদের সাথে সাক্ষাত ঘটলে রাস্তার এক পার্শ্ব দিয়ে সংকীর্ণ অবস্থায় যেতে বাধ্য করো। এ হাদীসটি রয়েছে সহীহ মুসলিম ৪/১৩/১৭০৭, সুনান আবূ দাউদ-৪/৫২০৫, জামি‘ তিরমিযী-৫/২৭০০, মুসনাদে আহমাদ ২/২৬৩, ২৬৬, ৩৪৬) আল্লাহ সবচেয়ে ভালো জানেন।<br />
</div></div></div></div><div class="panel panel-default"><div class="panel-heading" role="tab" id="heading_2_83_1"><h4 class="panel-title"><a role="button" data-toggle="collapse" data-parent="#accordion" href="#collapse_2_83_1" aria-expanded="true" aria-controls="collapse_2_83_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_83_1" class="panel-collapse collapse" role="tabpanel" aria-labelledby="heading_2_83_1"><div class="panel-body"><div class="tafseer_content"><p>আর স্মরণ কর, যখন আমরা ইসরাঈল-সন্তানদের প্রতিশ্রুতি নিয়েছিলাম যে, তোমরা আল্লাহ্‌ ছাড়া আর কারো ‘ইবাদাত করবে না, মাতা-পিতা [১], আত্মীয়-স্বজন, ইয়াতীম ও দরিদ্রের [২] সাথে সদয় ব্যবহার করবে এবং মানুষের সাথে সদালাপ করবে [৩]। আর সালাত প্রতিষ্ঠা করবে এবং যাকাত দিবে, তারপর তোমাদের মধ্য হতে কিছুসংখ্যক লোক ছাড়া [৪] তোমরা সকলেই অবজ্ঞা করে মুখ ফিরিয়ে নিয়েছিলে। <br /> <br />[১] আব্দুল্লাহ ইবনে মাসঊদ বলেন, আমি জিজ্ঞেস করলাম, হে আল্লাহ্‌র রাসূল ! আল্লাহ্‌র কাছে কোন আমল সবচেয়ে উত্তম? তিনি বললেন, “সময়মত সালাত আদায় করা”। বললেন, তারপর কোনটি? তিনি বললেন, “পিতা-মাতার সাথে সদ্ব্যবহার&#34; বললেন, তারপর কোনটি? তিনি বললেন, “আল্লাহ্‌র পথে জিহাদ করা”। [বুখারী ৫২৭, মুসলিম&#59; ৮৫] <br /> <br />[২] রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, “মিসকীন সে নয়, যে এক খাবার বা দুই খাবারের জন্য ঘুরে বেড়ায় বরং মিসকীন হচ্ছে, যার সামর্থ নেই অথচ সে লজ্জায় কারও কাছে চায় না। অথবা মানুষকে আগলে ধরে কোন কিছু চায় না। ” [বুখারী&#59; ১৪৭৬, মুসলিম&#59; ১০৩৯] <br /> <br />[৩] আয়াতে এমন কথাকে বুঝানো হয়েছে, যা সৌন্দর্যমণ্ডিত। এর অর্থ এই যে, যখন মানুষের সাথে কথা বলবে, নম্রভাবে হাসিমুখে ও খোলামনে বলবে। তবে দ্বীনের ব্যাপারে শৈথিল্য অথবা কারো মনোরঞ্জনের জন্য সত্য গোপন করবে না। কারণ, আল্লাহ্ তা'আলা যখন মূসা ও হারূন ‘আলাইহিমাস সালাম-কে নবুয়ত দান করে ফি’রআউনের প্রতি পাঠিয়েছিলেন, তখন এ নির্দেশ দিয়েছিলেন, “ তোমরা উভয়েই ফির’আউনকে নরম কথা বলবে। &#34; [সূরা ত্বা-হাঃ ৪৪] <br /> আজ যারা অন্যের সাথে কথা বলে, তারা মূসা ‘আলাইহিস সালাম-এর চাইতে উত্তম নয় এবং যার সাথে কথা বলে, সেও ফিরআউন অপেক্ষা বেশী মন্দ বা পাপিষ্ঠ নয়। সুতরাং সবার সাথে সুন্দরভাবে কথা বলা উচিত। হাদীসে এসেছে, “তোমরা সৎকাজের সামান্যতম কিছুকে খাটো করে দেখ না। যদিও তা হয় তোমার ভাইয়ের সাথে হাসিমুখে সাক্ষাত করা। &#34; [মুসলিম&#59; ২৬২৬] তাছাড়া মানুষের সাথে সদালাপের অর্থ আব্দুল্লাহ ইবনে আব্বাস থেকে এক বর্ণনায় এসেছে যে, তা হচ্ছে, সৎকাজের আদেশ ও অসৎ কাজের নিষেধ। [আত-তাফসীরুস সহীহ] <br /> <br />[৪] ‘অল্প কয়েকজন’ অর্থ, তারাই যারা তাওরাতের পুরোপুরি অনুসরণ করত, তাওরাত রহিত হওয়ার পূর্বে তারা মূসা ‘আলাইহিস সালাম প্রবর্তিত শরীআতের অনুসারী ছিল এবং তাওরাত রহিত হওয়ার পর ইসলামী শরীআতের অনুসারী হয়ে যায়। আয়াত থেকে বুঝা যায় যে, একত্ববাদে ঈমান, এবং পিতা-মাতা, আত্মীয় স্বজন, ইয়াতীম বালক-বালিকা ও দীন-দরিদ্রের সেবাযত্ন করা, মানুষের সাথে নম্রভাবে কথাবার্তা বলা, সালাত আদায় করা ও যাকাত দেয়া ইসলামী শরীআতসহ পূর্ববর্তী শরীআতসমূহেও ছিল। কিন্তু পরবর্তীতে মানুষ সেগুলো ত্যাগ করে। <br /></p></div></div></div></div><div class="panel panel-default"><div class="panel-heading" role="tab" id="heading_2_83_2"><h4 class="panel-title"><a role="button" data-toggle="collapse" data-parent="#accordion" href="#collapse_2_83_2" aria-expanded="true" aria-controls="collapse_2_83_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_83_2" class="panel-collapse collapse" role="tabpanel" aria-labelledby="heading_2_83_2"><div class="panel-body"><div class="tafseer_content"><b> ৮৩ ও ৮৪ নং আয়াতের তাফসীর: </b><br />
<br />
আল্লাহ তা‘আলা অত্র আয়াতে বানী ইসরাঈদেরকে যে সমস্ত আদেশ বাস্তবায়ন করার নির্দেশ দিয়েছিলেন সে আদেশগুলো আবার স্মরণ করিয়ে দিচ্ছেন। তার মধ্যে অন্যতম হল তাদের থেকে অঙ্গীকার গ্রহণ করেছেন যে, তারা একমাত্র আল্লাহ তা‘আলার ইবাদত করবে, পিতা-মাতার সাথে সদাচরণ করবে, সালাত কায়িম করবে, যাকাত প্রদান করবে। আদম (আঃ) থেকে শুরু করে মুহাম্মাদ (সাল্লাল্লাহু ‘আলাইহি ওয়া সাল্লাম) পর্যন্ত সকল নাবী-রাসূলগণকে এ পয়গাম প্রদান করা হয়েছে। আল্লাহ তা‘আলা বলেন: <br />
<br />
(وَلَقَدْ بَعَثْنَا فِي كُلِّ أُمَّةٍ رَّسُولًا أَنِ اعْبُدُوا اللّٰهَ وَاجْتَنِبُوا الطَّاغُوتَ) <br />
<br />
“আল্লাহর ‘ইবাদত করার ও তাগূতকে বর্জন করার নির্দেশ দেবার জন্য আমি তো প্রত্যেক জাতির মধ্যেই রাসূল পাঠিয়েছি।”(সূরা নাহল ১৬:৩৬)<br />
<br />
আল্লাহ তা‘আলা অন্যত্র বলেন: <br />
<br />
(وَمَآ اَرْسَلْنَا مِنْ قَبْلِکَ مِنْ رَّسُوْلٍ اِلَّا نُوْحِیْٓ اِلَیْھِ اَنَّھ۫ لَآ اِلٰھَ اِلَّآ اَنَا فَاعْبُدُوْنِ) <br />
<br />
আমি তোমার পূর্বে এমন কোন রাসূল প্রেরণ করিনি তার প্রতি এ ওয়াহী ব্যতীত যে, ‘আমি ব্যতীত অন্য কোন ইলাহ্ নেই; সুতরাং আমারই ‘ইবাদত করো।’(সূরা আম্বিয়া ২১:২৫)<br />
<br />
এবং এ তাওহীদ বা এক আল্লাহ তা‘আলার ইবাদত প্রতিষ্ঠার জন্য আল্লাহ তা‘আলা সকল জিন ও ইনসানকে সৃষ্টি করেছেন। আল্লাহ তা‘আলা বলেন: <br />
<br />
(وَمَا خَلَقْتُ الْجِنَّ وَالْإِنْسَ إِلَّا لِيَعْبُدُوْنِ) ‏ <br />
<br />
“আমি সৃষ্টি করেছি জিন ও মানুষকে এজন্য যে, তারা একমাত্র আমার ইবাদত করবে।” (সূরা যারিআত ৫১:৫৬)<br />
<br />
এটাই হল বান্দার ওপর আল্লাহ তা‘আলার সবচেয়ে বড় হক। আল্লাহ তা‘আলা তাঁর হকের সাথে সাথে মাখলুকের মধ্যে যারা সদাচরণ পাবার অধিক হকদার তাদের কথাও উল্লেখ করেছেন। আল্লাহ তা‘আলা বলেন, <br />
<br />
(وَقَضٰي رَبُّكَ أَلَّا تَعْبُدُوآ إِلَّآ إِيَّاهُ وَبِالْوَالِدَيْنِ إِحْسَانًا) <br />
<br />
“তোমার প্রতিপালক আদেশ দিয়েছেন তিনি ব্যতীত অন্য কারও ‘ইবাদত না করতে ও পিতা-মাতার প্রতি সদ্ব্যবহার করতে।”(সূরা ইসরা ১৭:২৩) <br />
<br />
ইবনু মাসউদ (রাঃ) হতে বর্ণিত, তিনি বলেন: আমি জিজ্ঞাসা করলাম, হে আল্লাহর রাসূল (সাল্লাল্লাহু ‘আলাইহি ওয়া সাল্লাম)! কোন আমল আল্লাহ তা‘আলার নিকট সবচেয়ে উত্তম? তিনি বললেন: যথাসময়ে সালাত আদায় করা, তারপর পিতা-মাতার সাথে সদ্বব্যবহার করা। তারপর আল্লাহ তা‘আলার রাস্তায় জিহাদ করা। (সহীহ বুখারী হা: ৫২৭)<br />
<br />
তাই সালাত, যাকাত ইত্যাদি একমাত্র আল্লাহ তা‘আলার তাওহীদ বা একত্ববাদের ইবাদত ও পিতা-মাতার সাথে সদ্বব্যবহার এটা সকল উম্মাতের মধ্যেই ছিল। এ উম্মাতে মুহাম্মাদীকেও আল্লাহ তা‘আলা একই নির্দেশ দিয়ে বলেন, <br />
<br />
(وَاعْبُدُوا اللہَ وَلَا تُشْرِکُوْا بِھ۪ شَیْئًا وَّبِالْوَالِدَیْنِ اِحْسَانًا وَّبِذِی الْقُرْبٰی وَالْیَتٰمٰی والْمَسٰکِیْنِ وَالْجَارِ ذِی الْقُرْبٰی وَالْجَارِ الْجُنُبِ وَالصَّاحِبِ بِالْجَنْۭبِ وَابْنِ السَّبِیْلِﺫ وَمَا مَلَکَتْ اَیْمَانُکُمْﺚ اِنَّ اللہَ لَا یُحِبُّ مَنْ کَانَ مُخْتَالًا فَخُوْرَا) <br />
<br />
“তোমরা আল্লাহর ইবাদত করবে ও কোন কিছুকে তাঁর শরীক করবে না; এবং পিতা-মাতা, আত্মীয়-স্বজন, ইয়াতীম, অভাবগ্রস্ত, নিকট প্রতিবেশী, দূর প্রতিবেশী, সঙ্গী-সাথী, মুসাফির ও তোমাদের অধিকারভুক্ত দাস-দাসীদের প্রতি সদ্ব্যবহার করবে। নিশ্চয়ই আল্লাহ পছন্দ করেন না দাম্ভিক, অহঙ্কারীকে।”(সূরা নিসা ৪:৩৬)<br />
<br />
অতঃপর আল্লাহ তা‘আলা তাদের থেকে আরো অঙ্গীকার গ্রহণ করেছেন যে, তারা জমিনে রক্তপাত করবে না, আত্মীয়-স্বজনদেরকে স্বীয় বাসস্থান থেকে বের করে দেবে না ইত্যাদি।<br />
<br />
<b> আয়াত হতে শিক্ষণীয় বিষয়: </b><br />
<br />
১. প্রত্যেক উম্মাতেই সালাত, সিয়াম ও যাকাত ইত্যাদি মৌলিক ইবাদত ছিল, তবে পদ্ধতিগত কিছু পার্থক্য ছিল।<br />
২. আল্লাহ তা‘আলার হকের পর মাখলুকের মাঝে যারা সবচেয়ে বেশি সদাচরণ পাওয়ার হকদার তারা হলেন পিতা-মাতা।<br />
৩. প্রত্যেক নাবী তাদের স্বজাতীর কাছে তাওহীদের পয়গাম নিয়ে আগমন করেছেন এবং এ দিকেই আহ্বান করেছেন।<br />
</div></div></div></div><div class="panel panel-default"><div class="panel-heading" role="tab" id="heading_2_83_3"><h4 class="panel-title"><a role="button" data-toggle="collapse" data-parent="#accordion" href="#collapse_2_83_3" aria-expanded="true" aria-controls="collapse_2_83_3"><i class="more-less fa fa-plus"></i>আহসানুল বায়ান</a></h4></div><div id="collapse_2_83_3" class="panel-collapse collapse" role="tabpanel" aria-labelledby="heading_2_83_3"><div class="panel-body"><div class="tafseer_content"><p>আর (স্মরণ কর সেই সময়ের কথা) যখন বনী ইস্রাইলের কাছ থেকে আমি অঙ্গীকার নিয়েছিলাম যে, তোমরা আল্লাহ ব্যতীত অন্য কারো উপাসনা করবে না, মাতা-পিতা, আত্মীয়-স্বজন, পিতৃহীন ও দরিদ্রের প্রতি সদ্ব্যবহার করবে এবং মানুষের সাথে সদালাপ করবে, নামাযকে যথাযথভাবে প্রতিষ্ঠিত করবে এবং যাকাত প্রদান করবে। কিন্তু স্বল্প সংখ্যক লোক ব্যতীত তোমরা সকলে অগ্রাহ্য ক’রে (এ প্রতিজ্ঞা পালনে) পরাঙ্খমুখ হয়ে গেলে।</p></div></div></div></div><div class="panel panel-default"><div class="panel-heading" role="tab" id="heading_2_83_4"><h4 class="panel-title"><a role="button" data-toggle="collapse" data-parent="#accordion" href="#collapse_2_83_4" aria-expanded="true" aria-controls="collapse_2_83_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_83_4" class="panel-collapse collapse" role="tabpanel" aria-labelledby="heading_2_83_4"><div class="panel-body"><div class="tafseer_content"><p>আর স্মরণ কর, যখন আমি বনী ইসরাঈলের অঙ্গীকার গ্রহণ করলাম যে, তোমরা আল্লাহ ছাড়া কারো ইবাদাত করবে না এবং সদাচার করবে পিতা-মাতা, আত্মীয়-স্বজন, ইয়াতীম ও মিসকীনদের সাথে। আর মানুষকে উত্তম কথা বল, সালাত কায়েম কর এবং যাকাত প্রদান কর। অতঃপর তোমাদের মধ্য থেকে স্বল্প সংখ্যক ছাড়া তোমরা সকলে উপেক্ষা করে মুখ ফিরিয়ে নিলে।</p></div></div></div></div><div class="panel panel-default"><div class="panel-heading" role="tab" id="heading_2_83_5"><h4 class="panel-title"><a role="button" data-toggle="collapse" data-parent="#accordion" href="#collapse_2_83_5" aria-expanded="true" aria-controls="collapse_2_83_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_83_5" class="panel-collapse collapse" role="tabpanel" aria-labelledby="heading_2_83_5"><div class="panel-body"><div class="tafseer_content"><p>যখন আমি বনী-ইসরাঈলের কাছ থেকে অঙ্গীকার নিলাম যে, তোমরা আল্লাহ ছাড়া কারও উপাসনা করবে না, পিতা-মাতা, আত্নীয়-স্বজন, এতীম ও দীন-দরিদ্রদের সাথে সদ্ব্যবহার করবে, মানুষকে সৎ কথাবার্তা বলবে, নামায প্রতিষ্ঠা করবে এবং যাকাত দেবে, তখন সামান্য কয়েকজন ছাড়া তোমরা মুখ ফিরিয়ে নিলে, তোমরাই অগ্রাহ্যকারী।</p></div></div></div></div><div class="panel panel-default"><div class="panel-heading" role="tab" id="heading_2_83_6"><h4 class="panel-title"><a role="button" data-toggle="collapse" data-parent="#accordion" href="#collapse_2_83_6" aria-expanded="true" aria-controls="collapse_2_83_6"><i class="more-less fa fa-plus"></i>জহুরুল হক</a></h4></div><div id="collapse_2_83_6" class="panel-collapse collapse" role="tabpanel" aria-labelledby="heading_2_83_6"><div class="panel-body"><div class="tafseer_content"><p>আর স্মরণ করো! আমরা ইসরাইলের বংশধরদের থেকে চুক্তি গ্রহণ করেছিলাম -- “তোমরা আল্লাহ্ ছাড়া আর কারো উপাসনা করবে না, আর মাতাপিতার প্রতি ভালো ব্যবহার করবে, এবং আ‌ত্মীয়স্বজনদের প্রতি, আর এতিমদের প্রতি, আর মিসকিনদের প্রতি, আর লোকদের সাথে ভালোভাবে কথা বলবে, আর নামায কায়েম করবে ও যাকাত আদায় করবে।” তারপর তোমরা তোমাদের অল্প কয়েকজন ছাড়া ফিরে গেলে, আর তোমরা ফিরে যাবার দলের।</p></div></div></div></div></div>