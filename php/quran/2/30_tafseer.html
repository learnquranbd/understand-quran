<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_30_0"><h4 class="panel-title"><a role="button" data-toggle="collapse" data-parent="#accordion" href="#collapse_2_30_0" aria-expanded="true" aria-controls="collapse_2_30_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_30_0" class="panel-collapse collapse" role="tabpanel" aria-labelledby="heading_2_30_0"><div class="panel-body"><div class="tafseer_content"><b> আদম-সন্তান বংশ পরম্পরায় পৃথিবীতে বসবাস করছে </b><br />
<br />
মহান আল্লাহর এই অনুগ্রহের কথা চিন্তা করলে বুঝা যাবে যে, তিনি আদম (আঃ)-কে সৃষ্টি করার পূর্বে ফিরিশতাগণের মধ্যে এ প্রসঙ্গে আলোচনা করেন, যার বর্ণনা অত্র আয়াতে দেয়া হয়েছে। অর্থাৎ মহান আল্লাহ যেন নবী (সাল্লাল্লাহু ‘আলাইহি ওয়া সাল্লাম)-কে সম্বোধন করে বলছেন যে, হে মুহাম্মাদ! তুমি মানব সৃষ্টির ঘটনাটি স্মরণ করো এবং তোমার উম্মাতকে জানিয়ে দাও।<br />
<br />
خَلِيْفَةٌ শব্দের ভাবার্থ হচ্ছে যুগের পর যুগ ধরে পরস্পর স্থলাভিষিক্ত হওয়া। যেমন অন্য জায়গায় মহান আল্লাহ বলেনঃ  ﴿وَ هُوَ الَّذِیْ جَعَلَكُمْ خَلٰٓىِٕفَ الْاَرْضِ﴾<br />
<br />
আর তিনি এমন সত্তা, যিনি তোমাদেরকে দুনিয়ার প্রতিনিধি করেছেন। (৬ নং সূরাহ্ আন‘আম, আয়াত  নং ১৬৫)<br />
<br />
অন্যত্র ইরশাদ হচ্ছেঃ  ﴿وَ یَجْعَلُكُمْ خُلَفَآءَ الْاَرْضِ﴾<br />
<br />
আর তিনি তোমাদের পৃথিবীতে প্রতিনিধি করেন? (২৭ নং সূরাহ্ নামল, আয়াত  নং ৬২)<br />
<br />
﴿وَ لَوْ نَشَآءُ لَجَعَلْنَا مِنْكُمْ مَّلٰٓىِٕكَةً فِی الْاَرْضِ یَخْلُفُوْنَ﴾<br />
<br />
আমি ইচ্ছা করলে তোমাদের মধ্য থেকে ফিরিশতা সৃষ্টি করতে পারতাম, যারা পৃথিবীতে উত্তরাধিকারী হতো। (৪৩ নং সূরাহ্ যুখরুফ, আয়াত  নং ৬০)<br />
<br />
অন্যত্র মহান আল্লাহ বলেনঃ  ﴿فَخَلَفَ مِنْۢ بَعْدِهِمْ خَلْفٌ﴾<br />
<br />
অতঃপর তাদের অযোগ্য উত্তরসূরী একের পর এক তাদের স্থলভিষিক্ত হয়। (৭ নং সূরাহ্ আ‘রাফ, আয়াত  নং ১৬৯)<br />
<br />
একটি অপ্রচলিত পঠনে خَلِيْفَة এর স্থলে خلائفة বা খালাইফাহ্ও পড়া হয়েছে। কোন কোন মুফাস্সির বলেন যে, খালীফা শব্দ দ্বারা শুধুমাত্র আদম (আঃ)-কে বুঝানো হয়েছে। কিন্তু এটা বিবেচনার বিষয়। ‘তাফসীর রাযী’ প্রভৃতি কিতাবে এই মতভেদ বর্ণনা করা হয়েছে। বাহ্যতঃ জানা যাচ্ছে যে, ভাবার্থ এটা নয়। এর প্রমাণ তো ফিরিশতার নিম্নের উক্তিটিঃ أَتَجْعَلُ فِيْهَا مَنْ يُفْسِدُ فِيْهَا وَيَسْفِكُ الدِّمَاءَ ‘আপনি কি যমীনে এমন কাউকে সৃষ্টি করবেন, যারা তন্মধ্যে অশান্তি সৃষ্টি করবে।’ এটা স্পষ্ট কথা যে, তারা এটা আদম (আঃ)-এর সন্তানদের সম্পর্কে বলেছিলেন, খাস করে তাঁর সম্পর্কে নয়।<br />
<br />
ফিরিশতা এটা কি করে জেনেছিলেন সেটা অন্য কথা। হয়তো মানব প্রকৃতির চাহিদা লক্ষ্য করেই তাঁরা এটা বলেছিলেন। কেননা এটা বলে দেয়া হয়েছিলো যে, তাদেরকে মাটি দ্বারা সৃষ্টি করা হবে। কিংবা হয়তো ‘খালীফা’ শব্দের ভাবার্থ জেনেই তারা এটা বুঝেছিলেন যে, মানুষ হবে ন্যায় অন্যায়ের ফায়সালাকারী, অনাচারকে প্রতিহতকারী। আর অবৈধ ও পাপের কাজে বাধাদানকারী। অথবা তারা যমীনের প্রথম সৃষ্টজীবকে দেখেছিলেন বলেই মানুষকেও তাদের মাপকাঠিতে ফেলেছিলেন। এটা মনে রাখা দরকার যে, ফিরিশতাগণের এই আরয প্রতিবাদমূলক ছিলো না বা তাঁরা যে এটা বানী আদম (আঃ)-এর প্রতি হিংসার বশবর্তী হয়ে বলেছিলেন তাও নয়। ফিরিশতাগণের মর্যাদা সম্পর্কে কুর’আনে ঘোষণা হয়েছেঃ ‘যে কথা বলার তাদের অনুমতি নেই, তাতে তারা মুখ খুলে না।’ এটাও স্পষ্ট কথা যে, ফিরিশতার স্বভাব হিংসা হতে পবিত্র। বরং সঠিক ভাবার্থ এই যে তাদের এ প্রশ্ন করার উদ্দেশ্য ছিলো শুধুমাত্র এর হিকমাত জানার ও এর রহস্য প্রকাশ করার, যা তাদের বোধশক্তির উর্ধ্বে ছিলো। মহান আল্লাহ তো জানতেনই যে, এ শ্রেষ্ঠ জীব বিবাদ ও ঝগড়াটে হবে। কাজেই ভদ্রভাবে জিজ্ঞেস করলেনঃ ‘এ রকম মাখলূক সৃষ্টি করার মধ্যে বিশ্ব প্রভুর কি নিপুণতা রয়েছে? যদি ‘ইবাদতেরই উদ্দেশ্য হয় তাহলে ‘ইবাদত তো আমরাই করছি। আমাদের মুখেই তো সদা তাঁর তাস্বীহ ও প্রশংসাগীত উচ্চারিত হচ্ছে এবং আমরা ঝগড়া বিবাদ ইত্যাদি থেকেও পবিত্র। তথাপি এরূপ বিবাদী মাখলূক সৃষ্টি করার মধ্যে কি যৌক্তিকতা রয়েছে?<br />
<br />
মহান আল্লাহ তাদের এই প্রশ্নের উত্তরে বলেন যে, তারা দুনিয়ায় ঝগড়া-বিবাদ, কাটাকাটি, মারামারি ইত্যাদি করবে এই জ্ঞান তাঁর আছে। তথাপিও তাদেরকে সৃষ্টি করার মধ্যে যে নিপুণতা ও দূরদর্শিতা রয়েছে তা একমাত্র তিনিই জানেন। তিনি জানেন যে, তাদের মধ্যে নবী-রাসূল; সত্যবাদী, শহীদ, সত্যের উপাসক, ওয়ালী, সৎ. মহান আল্লাহর নৈকট্য লাভকারী, ‘আলিম, আল্লাহভীরু, প্রভৃতি মহা-মানবদের জন্ম লাভ ঘটবে, যারা তাঁর নির্দেশাবলী যথারীতি মান্য করবে এবং তারা তাঁর বার্তাবাহকদের ডাকে সাড়া দিবে।<br />
<br />
সহীহুল বুখারী ও সহীহ মুসলিমে আছে যেঃ<br />
<br />
يَتَعَاقَبُونَ فِيكُمْ مَلاَئِكَةٌ بِاللَّيْلِ وَمَلاَئِكَةٌ بِالنَّهَارِ وَيَجْتَمِعُونَ فِى صَلاَةِ الْفَجْرِ وَصَلاَةِ الْعَصْرِ ثُمَّ يَعْرُجُ الَّذِينَ بَاتُوا فِيكُمْ.<br />
<br />
দিনের ফিরিশতা সুবহি সাদিকের সময় আসেন এবং ‘আসরের সময় চলে যান। সে সময় রাতের ফিরিশতা আগমন করেন তারা আবার সকালে চলে যান। আগমনকারী যখন আগমন করেন তখন অন্যেরা চলে যান। অতএব তারা ফজর ও ‘আসরে জনগণকে পেয়ে থাকেন এবং মহান আল্লাহর দরবারে তাঁর প্রশ্নের উত্তরে দুই দলই এ কথা বলেনঃ <br />
<br />
أَتَيْنَاهُمْ وَهُمْ يُصَلُّونَ ، وَتَرَكْنَاهُمْ وَهُمَ يُصَلُّونَ<br />
<br />
‘আমরা যাবার সময় আপনার বান্দাদেরকে সালাতে পেয়ে ছিলাম এবং আসার সময়ও তাদেরকে সালাতে ছেড়ে এসেছি।’ (হাদীস সহীহ। ফাতহুল বারী ১৩/৪২৬। সহীহুল বুখারী ৫৩০, ৬৯৯২, ৭০৪৮, সহীহ মুসলিম-১৪৬৪, ১৪৬৫) এটাই হলো মানব সৃষ্টির যৌক্তিকতা যার সম্বন্ধে মহান আল্লাহ ফিরিশতাকে বলেছিলেনঃ “নিশ্চয় আমি যা জানি তোমরা তা জাননা।” ঐ ফিরিশতাকে তা দেখার জন্যও পাঠানো হয়ে থাকে। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
"يرفع إليه عمل الليل قبل النهار، وعمل النهار قبل الليل"<br />
<br />
‘রাতের ‘আমলগুলো দিনের পূর্বে আর দিনের ‘আমলগুলো রাতের পূর্বে মহান আল্লাহর নিকট উঠে যায়।’ (সহীহ মুসলিম ১৭৯) মোট কথা, মানব সৃষ্টির মধ্যে যে ব্যাপক দূরদর্শিতা নিহিত ছিলো সে সম্পর্কে মহান আল্লাহ বলেন যে, এটা তাদের ‘আমরাই তো আপনার তাস্বীহ পাঠ করি, এ কথার উত্তরে বলা হয়েছে যে, মহান আল্লাহই সব জানেন অর্থাৎ ফিরিশতা নিজেদের দলের সবাইকে সমান মনে করে থাকে, অথচ প্রকৃতপক্ষে তা নয়। কেননা তাদের মধ্যে ইবলীসও একজন।<br />
<br />
তৃতীয় অভিমত এই যে, ফিরিশতার এটা বলার উদ্দেশ্য ছিলো মানুষের পরিবর্তে যেন তাদেরকেই যমীনে বাস করতে দেয়া হয়। এর উত্তরেই মহান আল্লাহ বলেন যে, আকাশই তাদের বসোবাসের উপযুক্ত স্থান। এটা একমাত্র মহান আল্লাহই ভালো জানেন।<br />
<br />
হাসান বাসরী (রহঃ), কাতাদাহ (রহঃ)-সহ অনেক মনীষীই বলেন যে, মহান আল্লাহ ফিরিশতাকে একটি সংবাদ দিয়েছিলেন মাত্র। সুদ্দী (রহঃ) বলেন, পরামর্শ নিয়েছিলেন। তবে এর অর্থও সংবাদ দেয়া হতে পারে। তা না হলে এ কথাটি অর্থহীন হয়ে পড়ে।<br />
<br />
মুসনাদ ইবনু আবী হাতিমে আছে যে, মহানবী (সাল্লাল্লাহু ‘আলাইহি ওয়া সাল্লাম) বলেছেনঃ মাক্কা হতে যখন সম্পূর্ণ যমীনকে সম্প্রসারিত করা হয় তখন সর্বপ্রথম বায়তুল্লার তাওয়াফ করেন ফিরিশতা বা ফিরিশতাগণ। তখন মহান আল্লাহ বললেন, আমি যমীনে অর্থাৎ মাক্কায় খলীফা বা প্রতিনিধি বানাবো। (হাদীসটি য‘ঈফ। তাফসীরে দুররুল মানসূর ১/৪৬) এ হাদীসটি মুরসাল। আবার এতে যেমন দুর্বলতা রয়েছে তেমনই এতে মুদরাজও হয়েছে। অতএব যমীন থেকে উদ্দেশ্য মাক্কা নগরী নেয়া, এটা বর্ণনাকারী সম্পূর্ণ নিজস্ব একটি অভিব্যক্তি ব্যতীত অন্য কিছুই নয়। বরং যমীন দ্বারা সাধারণ যমীন উদ্দেশ্য। যা দ্বারা পুরো পৃথিবীকেই বুঝানো হয়েছে। ফিরিশতাগণ মহান আল্লাহর অভিপ্রায় জানতে পেরে জিজ্ঞেস করেছিলেন যে, সেই খালীফার কাজ কি হবে? উত্তরে বলা হয়েছিলো যে, তার সন্তারদের মধ্যে এমন লোকও হবে যারা পৃথিবীতে ঝগড়া-বিবাদ, কাটাকাটি, মারামারি করবে এবং একে অপরকে প্রতিহিংসা করবে। তাদের মধ্যে তারা সুবিচার করবে। আর আমার দেয়া বিধানাবলী তাদের মাঝে চালু রাখবে। <br />
<br />
 অতএব ভাবার্থ এই দাড়ায় যে, আদম (আঃ) মহান আল্লাহর আনুগত্যের ব্যাপারে এবং সৃষ্টজীবের মধ্যে ইনসাফ বা ন্যায়-বিচার প্রতিষ্ঠা করার ক্ষেত্রে তাঁর স্থলাভিষিক্ত। কিন্তু বিবাদীরা ও খুন-খারাবিকারীগণ তার খালীফা বা স্থলাভিষিক্ত নয়।<br />
<br />
 ‘আবদুল্লাহ ইবনু ‘আব্বাস (রাঃ) হতে বর্ণিত রয়েছে যে, আদম (আঃ)-কে সৃষ্টি করার দু’হাজার বছর পূর্ব হতেই জিনেরা পৃথিবীতে বসোবাস করতো।<br />
<br />
 আবুল ‘আলিয়া বলেন যে, ফিরিশতাদেরকে বুধবারে, জ্বিনদেরকে বৃহস্পতিবারে এবং আদম (আঃ)-কে জুমু‘আবারে সৃষ্টি করা হয়েছে। <br />
<br />
ইবনু ‘আব্বাস (রাঃ) বলেন যে, যখন আদম (আঃ)-এর সৃষ্টিকার্য সূচনা করা হয় তখন ফিরিশতাগণ বলেছিলেন, আমাদের চেয়ে বেশি মর্যাদা সম্পন্ন ও জ্ঞানী জাতি সৃষ্টি করা হবে না। ফলে তাদের ওপর মহান আল্লাহর পক্ষ থেকে পরীক্ষা আসে। আর এ রূপ পরীক্ষা হতে কোন সৃষ্টিজীবই রক্ষা পায়নি। এমনকি যমীন ও আসমানের ওপরও পরীক্ষা এসেছিলো। কিন্তু তারা অবনত মস্তকে ও সন্তুষ্ট চিত্তে মহান আল্লাহর আনুগত্য স্বীকার করেছিলো।<br />
<br />
<b> ফিরিশতাগণের তাসবীহ দ্বারা উদ্দেশ্য </b><br />
<br />
وَنَحْنُ نُسَبِّحُ بِحَمْدِكَ وَنُقَدِّسُ لَكَ ‘আমরাই তো আপনার প্রশংসামূলক গুণগান ও পবিত্রতা ঘোষণা করি।’ আয়াতাংশে ফিরিশতাগণের তাসবীহ ও তাক্বদীস দ্বারা উদ্দেশ্য হলো, মহান আল্লাহর পবিত্রতা বর্ণনা করা, সালাত আদায় করা, বেয়াদবী হতে বিরত থাকা, তাঁর শ্রেষ্ঠত্ব বর্ণনা করা এবং তাঁর অবাধ্য না হওয়া। قدوس এর অর্থ হচ্ছে পবিত্রতা। একদা মহানবী (সাল্লাল্লাহু ‘আলাইহি ওয়া সাল্লাম) জিজ্ঞাসিত হলেন, কোন কালামটি সর্বোত্তম? তিনি উত্তরে বলেছিলেনঃ<br />
<br />
ما اصطفى الله لملائكته سبحان الله وبحمده<br />
<br />
যা মহান আল্লাহ স্বীয় ফিরিশতাগণের জন্য চয়ন করেছেন। আর তা হলোঃ سبحان الله وبحمده<br />
<br />
মহানবী (সাল্লাল্লাহু ‘আলাইহি ওয়া সাল্লাম) যখন মি‘রাজে যান তখন ফিরিশতাদের মুখে নিম্নোক্ত তাসবীহ শুনেছিলেনঃ  سبحان الله العلي الأعلى سبحانه وتعالى<br />
<br />
<b> খালীফা বা প্রতিনিধি নিয়োগ করার বাধ্য-বাধকতা </b><br />
<br />
ইমাম কুরতবী (রহঃ) প্রভৃতি মনীষীগণ এই আয়াত হতে দালীল গ্রহণ করেছেন যে, খালীফা নির্ধারণ করা ওয়াজিব। তিনি মতবিরোধ মীমাংসা করবেন, ঝগড়া বিবাদ মিটিয়ে দিবেন, অত্যাচারী হতে অত্যাচারিত ব্যক্তির প্রতিশোধ নিবেন, ‘হুদূদ’ কায়িম করবেন, অন্যায় ও পাপের কাজ হতে জনগণকে বিরত রাখবেন ইত্যাদি বড় বড় কাজগুলো যার সমাধান ইমাম ছাড়া হতে পারে না। এসব কাজ ওয়াজিব এবং এগুলো ইমাম ছাড়া সম্পন্ন হতে পারে না, আর যা ছাড়া কোন ওয়াজিব সম্পন্ন হয় না ওটাও ওয়াজিব। সুতরাং খালীফা নির্ধারণ করা ওয়াজিব সাব্যস্ত হলো।<br />
<br />
<br />
ইমামতি হয়তো বা কুর’আন ও হাদীসের স্পষ্ট শব্দের দ্বারা লাভ করা যাবে। যেমন আহলে সুন্নাতের একটি জামা‘আতে আবূ বাকর সিদ্দীক (রাঃ) সম্পর্কে ধারণা এই যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) খিলাফতের জন্য তাঁর নাম দিয়েছিলেন। কিংবা কুর’আন ও হাদীসে সে দিকে ইঙ্গিত আছে। যেমন আহলে সুন্নাতেরই অপর একটি দলের প্রথম খালীফার ব্যাপারে ধারণা এই যে, রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর ইঙ্গিতে খিলাফতের জন্য তাঁর নাম উল্লেখ করেছিলেন। অথবা হয়তো একজন খালীফা তাঁর পরবর্তী খালীফার নাম বলে যাবেন। যেমন আবূ বাকর (রাঃ) ‘উমার (রাঃ)-কে তাঁর স্থলাভিষিক্ত করে গিয়েছিলেন। কিংবা তিনি হয়তো সৎলোকদের একটি কমিটি গঠন করে খালীফা নির্বাচনের দায়িত্বভার তাদের ওপর অর্পণ করে যাবেন, যেমন ‘উমার (রাঃ)-এরূপ করেছিলেন। অথবা আহলে হিল্লওয়াল ‘আক্দ অর্থাৎ প্রভাবশালী সেনাপতিগণ, ‘আলিমগণ, সৎলোকগণ ইত্যাদি একত্রিতভাবে তার হাতে বায়‘আত করবেন, তাদের কেউ কেউ বায়‘আত করে নিলে অধিকাংশের মতে তাকে মেনে নেয়া ওয়াজিব হয়ে যাবে। ইমামুল হারামাইন এ ব্যাপারে ইজমা‘ নকল করেছেন। কেউ যদি জনগণকে জোরপূর্বক তার কর্তৃত্বাধীন করে নেয় সে ক্ষেত্রে হাঙ্গামা ও গোলযোগ ছড়িয়ে পড়ার ভয়ে তারও আনুগত্য স্বীকার করা ওয়াজিব। ইমাম শাফি‘ঈ (রহঃ) পরিস্কার ভাষায় এ ব্যাপারে সিদ্ধান্ত দিয়েছেন।<br />
<br />
<b> ইমাম গ্রহণের ক্ষেত্রে সাক্ষীর গুরুত্ব </b><br />
<br />
এ বায়‘আত গ্রহণের ক্ষেত্রে সাক্ষীদের উপস্থিতি ওয়াজিব কি না এ বিষয়ে মতভেদ রয়েছে। কেউ কেউ বলেন যে, এটা শর্ত। আবার কারো মতে শর্ততো বটেই, কিন্তু দু’জন সাক্ষীই যথেষ্ট। জবাঈ (রহঃ) বলেন যে, বায়‘আত গ্রহণকারী ও যার হাতে বায়‘আত গ্রহণ করা হচ্ছে এ দু’জন ছাড়াও চারজন সাক্ষীর প্রয়োজন। যেমন ‘উমার (রাঃ) পরামর্শ সভার জন্যে ছয়জন লোক নির্ধারণ করেছিলেন। অতঃপর তাঁরা ‘আব্দুর রহমান ইবনু ‘আওফ (রাঃ)-কে অধিকার দিয়েছিলেন এবং তিনি বাকী চারজনের উপস্থিতিতে ‘উসমান (রাঃ)-এর হাতে বায়‘আত করেছিলেন। কিন্তু এটা হতে দালীল গ্রহণের ব্যাপারে সমালোচনা রয়েছে। সঠিকতার ব্যাপারে মহান আল্লাহই ভালো জানেন।<br />
<br />
<b> ইমাম বা খালীফা হওয়ার যোগ্যব্যক্তি কে? </b><br />
<br />
ইমাম হওয়ার জন্য পুরুষ লোক হওয়া, আযাদ হওয়া, বালিগ হওয়া, বিবেক সম্পন্ন হওয়া, মুসলিম হওয়া, সুবিচারক হওয়া, ধর্ম বিষয়ে অভিজ্ঞ হওয়া, যুদ্ধ বিদ্যায় পারদর্শী হওয়া, সাধারণ অভিমত সম্পর্কে অভিজ্ঞ হওয়া এবং কুরাইশী হওয়া ওয়াজিব। তবে হ্যাঁ, হাশিমী হওয়া ও দোষমুক্ত হওয়া শর্ত নয়। গালী রাফিযী এ শর্ত দু’টি আরোপ করে থাকে। ইমাম যদি ফাসিক হয়ে যায় তাহলে তাকে পদচ্যুত করা উচিত কিনা এ বিষয়ে মতভেদ আছে। সঠিক মত এই যে, তাকে পদচ্যুত করা হবে না। কেননা হাদীসে আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) ইরশাদ করেছেনঃ<br />
<br />
إِلَّا أَنْ تَرَوْا كُفْرًا بَوَاحًا عِنْدَكُمْ مِنَ اللهِ فِيْهِ بُرْهَانٌ.<br />
<br />
‘যে পর্যন্ত না তোমরা এমন খোলাখুলি কুফরী লক্ষ্য করো যার কুফরী হওয়ার প্রকাশ্য দালীল মহান আল্লাহর পক্ষ হতে তোমাদের নিকট বিদ্যমান থাকে।’ (হাদীসটি সহীহ। সহীহুল বুখারী- ৬৬৪৭, ৭০৫৬, সহীহ মুসলিম-৪৮৭৭, সুনান বায়হাক্বী-১৬৩৩০, ১৬৯৯৪, তাফসীর তাবারী ১/৪৭৭) অনুরূপভাবে ইমাম নিজেই পদত্যাগ করতে পারে কিনা সে বিষয়েও মতবিরোধ রয়েছে। হাসান ইবনু ‘আলী (রাঃ) নিজে নিজেই পদত্যাগ করেছিলেন এবং ইমামের দায়িত্ব মু‘আবিয়াকে (রাঃ) অর্পণ করেছিলেন। কিন্তু এটা ওজরের কারণে ছিলো এবং যার জন্য তার প্রশংসা করা হয়েছে। ভূ-পৃষ্ঠে একাধিক ইমাম একই সময়ে হতে পারে না। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
من جاءكم وأمركم جميع يريد أن يفرق بينكم فاقتلوه كائنًا من كان.<br />
<br />
 ‘যখন তোমাদের মধ্যে কোন কাজ সম্মিলিতভাবে হতে যাচ্ছে এমন সময় কেউ যদি বিচ্ছিন্নতা সৃষ্টি করে তাহলে তাকে হত্যা করো, সে যে কেউই হোক না কেন।’ (হাদীসটি সহীহ। সহীহ মুসলিম ১/১৪৭০) জমহুরের এটাই মাযহাব এবং বহু বিজ্ঞজনও এর ওপর ইজমা’ নকল করেছেন, যাদের মধ্যে ইমামুল হারামাইন (রহঃ)-ও একজন।<br />
<br />
শী‘আদের একটি শাখা দল কারামিয়াদের মতে একই সময়ে দুই বা ততোধিক ইমাম হতে পারে। যেমন ‘আলী (রাঃ) ও মু‘আবীয়া মু‘আবিয়া (রাঃ) দু’জনই আনুগত্যের যোগ্য ছিলেন। তাদের দাবী যে, যখন একই সময়ে দুই অথবা ততোধিক নবী হওয়া জায়িয, তখন একাধিক ইমাম হওয়া জায়িয হবে না কেন? নাবুওয়াতের মর্যাদা তো নিঃসন্দেহে ইমামতের মর্যাদা হতে বহু ঊর্ধ্বে।<br />
 <br />
ইমামুল হারামাইন স্বীয় উস্তায আবূ ইসহাক (রহঃ) হতে বর্ণনা করেছেন যে, একই সময়ে দুই বা ততোধিক ইমাম নিযুক্ত করা তখনই জায়িয হবে, যখন মুসলমানদের সাম্রাজ্য খুবই প্রশস্ত হয় এবং চতুর্দিকে বিস্তার লাভ করে ও দু‘জন ইমামের মধ্যে কয়েকটি দেশের ব্যবধান থাকে। ইমামুল হারামাইন এতে সন্দেহ পোষণ করেন। খুলাফায়ি বানী ‘আব্বাস ‘ইরাকে, খুলাফায়ি বানী ফাতিমা মিসরে এবং উমাইয়া বংশধরগণ পশ্চিমে ইমামতের কার্য চালিয়ে যাচ্ছিলেন। আমার ধারণায় তো অবস্থা এইরূপই ছিলো।<br />
</div></div></div></div><div class="panel panel-default"><div class="panel-heading" role="tab" id="heading_2_30_1"><h4 class="panel-title"><a role="button" data-toggle="collapse" data-parent="#accordion" href="#collapse_2_30_1" aria-expanded="true" aria-controls="collapse_2_30_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_30_1" class="panel-collapse collapse" role="tabpanel" aria-labelledby="heading_2_30_1"><div class="panel-body"><div class="tafseer_content"><p>আর স্মরণ করুন, যখন আপনার রব ফেরেশতাদের [১] বললেন [২] ‘নিশ্চয় আমি যমীনে খলীফা [৩] সৃষ্টি করছি’, তারা বলল, ‘আপনি কি  সেখানে এমন কাওকে সৃষ্টি করবেন যে ফাসাদ ঘটাবে ও রক্তপাত করবে [৪] ? আর আমরা আপনার হামদসহ তাসবীহ পাঠ করি এবং পবিত্রতা ঘোষণা করি [৫]। তিনি বলেন, ‘নিশ্চয়ই আমি তা জানি, যা তোমরা জান না’ [৬]। <br /> <br />[১] এখানে মূল আরবী শব্দ ‘মালায়িকা' হচ্ছে বহুবচন। এক বচন মালাক। ‘মালাক’ এর আসল অর্থ হচ্ছে ‘বাণী বাহক’। এরই শাব্দিক অনুবাদ হচ্ছে, ‘যাকে পাঠানো হয়েছে’ বা ফেরেশতা। ফেরেশতা নিছক কিছু কায়াহীন, অস্তিত্বহীন শক্তির নাম নয়। বরং এরা সুস্পষ্ট কায়া ও স্বতন্ত্র অস্তিত্বের অধিকারী। আল্লাহ্‌র বিধান ও নির্দেশাবলী তারা প্রবর্তন করে থাকেন। মূখ লোকেরা ভুলক্রমে তাদেরকে আল্লাহ্‌র কর্তৃত্ব ও কাজ-কর্মে অংশীদার মনে করে। আবার কেউ কেউ তাদেরকে মনে করে আল্লাহ্‌র আত্মীয়। এজন্য দেবতা বানিয়ে তাদের পূজা করে। হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, “ফেরেশতাদেরকে নূর থেকে তৈরী করা হয়েছে, জিনদেরকে নির্ধুম আগুন শিখা হতে। আর আদমকে তা থেকে সৃষ্টি করা হয়েছে যা সম্পর্কে জানিয়ে দেয়া হয়েছে। &#34; [মুসলিম&#59; ২৯৯৬] <br /> <br /> অর্থাৎ আদমকে মাটি থেকে সৃষ্টি করা হয়েছে। অন্য হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লাম বলেছেন, “আল্লাহ্‌ তা'আলা আদমকে এমন এক মুষ্ঠি মাটি থেকে তৈরী করেছেন। যে মাটি তিনি সমস্ত যমীন থেকে নিয়েছেন। তাই আদম সন্তানরা যমীনের মতই বৈচিত্ররূপে এসেছে। তাদের মধ্যে লাল, সাদা, কালো এবং এর মাঝামাঝি ধরনের লোক দেখতে পাওয়া যায়। আর তাদের মধ্যে সহজ, পেরেশান, খারাপ ও ভাল সবরকমের সমাহার ঘটেছে। ” [তিরমিযী&#59; ২৯৫৫, আবুদাউদ&#59; ৪৬৯৩, মুসনাদে আহমাদ&#59; ৪/৪০০, মুস্তাদরাকে হাকিম&#59; ২/২৬১, ২৬২] <br /> <br />[২] অর্থাৎ মহান আল্লাহ্ তা'আলা যখন আদম '‘আলাইহিস সালামকে সৃষ্টি করার প্রাক্কালে এ সম্পর্কে ফেরেশতাদের পরীক্ষা নেয়ার জন্য তার এ ইচ্ছা প্রকাশ করেন। এতে ইংগিত ছিল যে, তারা যেন এ ব্যাপারে নিজেদের অভিমত ব্যক্ত করেন। কাজেই ফেরেশতাগণ অভিমত প্রকাশ করলেন যে, মানব জাতির মাঝে এমনও অনেক লোক হবে, যারা শুধু বিশৃংখলা সৃষ্টি করবে ও রক্তপাত ঘটাবে। সুতরাং এদের উপর খেলাফত ও শৃংখলা বিধানের দায়িত্ব অর্পণের কারণ তাদের পুরোপুরি বোধগম্য নয়। এ দায়িত্ব পালনের জন্য ফেরেশতাগণই যোগ্যতম বলে মনে হয়। কেননা,  পুণ্য ও সততা তাদের প্রকৃতিগত গুণ। তারা সদা অনুগত। এ জগতের শাসনকার্য  পরিচালনা ও শৃংখলা বিধানের কাজও হয়তো তারাই সুষ্ঠভাবে সম্পন্ন করতে সক্ষম হবেন। তাদের এ ধারণা যে ভুল, তা আল্লাহ্‌ শাসকোচিত ভংগীতে বর্ণনা করে বলেন যে, বিশ্ব খেলাফতের প্রকৃতি ও আনুষাঙ্গিক প্রয়োজনীয়তা সম্পর্কে তোমরা মোটেও ওয়াকিফহাল নও। তা শুধুমাত্র আমিই পূর্ণভাবে পরিজ্ঞাত। অতঃপর অত্যন্ত বিচক্ষণতার সাথে ফেরেশতাদের উপর আদম '‘আলাইহিস সালাম-এর শ্রেষ্ঠত্ব ও জ্ঞানের ক্ষেত্রে তার অনুপম মর্যাদার বর্ণনা দিয়ে দ্বিতীয় উত্তরটি দেয়া হয়েছে যে, বিশ্ব-খেলাফতের জন্য ভূ-পৃষ্ঠের অন্তর্গত সৃষ্ট বস্তুসমূহের নাম, গুণাগুণ, বিস্তারিত অবস্থা ও যাবতীয় লক্ষণাদি সম্পর্কে সম্যক জ্ঞান থাকা আবশ্যক। <br /> <br />[৩]  আয়াতে বর্ণিত 'খলীফা’ শব্দের অর্থ নির্ণয়ে বিভিন্ন মত এসেছে। মুহাম্মাদ ইবনে ইসহাক বলেন, এর অর্থ স্থলাভিষিক্ত হওয়া। অর্থাৎ আল্লাহ্‌ তা'আলা ফেরেশতাদের সম্বোধন করে বলছেন যে, আমি তোমাদের ছাড়া এমন কিছু সৃষ্টি করতে যাচ্ছি যারা যুগ যুগ ধরে বংশানুক্রমে একে অপরের স্থলাভিষিক্ত হতে পারে। ইবনে জারীর বলেন, আয়াতের ব্যাখ্যা হচ্ছে, আমি যমীনে আমার পক্ষ থেকে প্রতিনিধি নিয়োগ করতে চাই, যে আমার সৃষ্টিকুলের মধ্যে ইনসাফের সাথে আমার নির্দেশ বাস্তবায়ন করবে। আর এ প্রতিনিধি হচ্ছে আদম এবং যারা আল্লাহ্‌র আনুগত্য ও আল্লাহ্‌র বান্দাদের মধ্যে ইনসাফের সাথে তার বিধান প্রতিষ্ঠায় আল্লাহ্‌র স্থলাভিষিক্ত হবে। <br /> <br />[৪]  এখানে প্রশ্ন জাগে যে, ফেরেশতারা কিভাবে জানতে পারল যে, যমীনে বিপর্যয় হবে? এর উত্তর বিভিন্নভাবে এসেছে। কোন কোন মুফাসসিরের মতে, এ যমীনে পূর্বে জ্বিনরা বাস করত। তারা যমীনে ফাসাদ সৃষ্টি করেছিল। ফলে আল্লাহ্‌ তাদেরকে ধ্বংস করে দেন। [দেখুন, অনুরূপ বর্ণনা মুস্তাদরাকে হাকিম&#59; ২/২৮৭] <br /> <br />ফেরেশতারা তাদের উপর কিয়াস করে একথা বলেছিলেন। আবার কারও কারও মতে, তারা মাটি থেকে আদমের সৃষ্টি দেখে বুঝতে পেরেছিল যে, তাদের মধ্যে বিপর্যয় হবে। কাতাদাহ বলেন, আল্লাহ্‌ তা'আলা ফেরেশতাদেরকে পূর্বাহ্নে জানিয়েছিলেন যে, যমীনের বৈশিষ্ট্য এই যে, এখানে যদি কোন সৃষ্টি রাখা হয় তবে তারা সেখানে বিপর্যয় সৃষ্টি করবে, রক্ত প্রবাহিত করবে। আর এজন্যই তারা বলেছিল, আপনি কি সেখানে এমন কিছু সৃষ্টি করবেন যারা সেখানে ফাসাদ বা বিপর্যয় সৃষ্টি করবে? [তাবারী]। তাছাড়া বিভিন্ন সাহাবা থেকে সহীহ সনদে বর্ণিত হয়েছে যে, এখানে কিছু কথা উহ্য আছে। অর্থাৎ আল্লাহ্ তা'আলা যখন বললেন যে, আমি যমীনে খলীফা সৃষ্টি করতে যাচ্ছি। ফেরেশতারা বলল যে, হে আমাদের রব! সে কেমন খলীফা? আল্লাহ্‌ বললেন, তাদের সন্তান-সন্তুতি হবে এবং তারা ঝগড়া ফাসাদ ও হিংসা বিভেদে লিপ্ত হয়ে একে অপরকে হত্যা করবে। তখন তারা বলল, আপনি কি যমীনে এমন কিছু সৃষ্টি করবেন যারা স্বখানে ফাসাদ সৃষ্টি করবে এবং রক্ত প্রবাহিত করবে? আল্লাহ্‌ বললেন, আমি তা জানি যা তোমরা জান না। [ইবনে কাসীর] ইবনে জুরাইজ বলেন, আল্লাহ্ তা'আলা আদম সৃষ্টির ব্যাপারে সংঘটিত সব অবস্থা বর্ণনার পর তাদেরকে আলোচনা করার অনুমতি দিলে তারা এ বক্তব্য পেশ করেন। তারা আশ্চর্য হয়ে প্রশ্ন করেন, হে আমাদের রব! আপনি তাদের সৃষ্টিকর্তা হওয়া সত্বেও কি করে তারা আপনার নাফরমান সাজবে? এমন নাফরমান জাতিকে আপনি কেন সৃষ্টি করবেন? আল্লাহ্‌ তা'আলা তখন তাদেরকে এ জবাব দিয়ে আশ্বস্ত করলেন যে, তাদের ব্যাপারে তোমরা কিছু কথা জেনে থাকলেও অনেক কিছুই জান না। তাদের ব্যাপারে আমি তোমাদের চেয়ে বেশী জানি। তাদের মধ্য থেকে অনেক অনুগত বান্দাও সৃষ্টি হবে। [ইবনে কাসীর] ইমাম তাবারী বলেন, ফেরেশতাগণ এ প্রশ্ন উত্থাপন করেছিলেন অজানা বিষয় জানার জন্যে। তারা যেন বললেন, হে আমাদের রব! আমাদেরকে একটু অবহিত করুন। সুতরাং এর উদ্দেশ্য অস্বীকৃতি নয়; বরং উদ্দেশ্য অবগত হওয়া [তাবারী] <br /> <br />[৫] হাদীসে এসেছে, রাসূলুল্লাহ সাল্লাল্লাহু ‘আলাইহি ওয়া সাল্লামকে জিজ্ঞেস করা হলো, সবচেয়ে উত্তম বাক্য কোনটি? রাসূলুল্লাহ সাল্লাল্লাহু ‘আলাইহি ওয়া সাল্লাম বললেন, ঐ বাক্য যা আল্লাহ্‌ তার ফেরেশতাদের জন্য নির্বাচন করেছেন এবং তারা যা বলেছেন, সেটা হলো&#59; (سُبْحَانَ اللّٰهِ وبِحَمْدِه) “সুবহানাল্লাহি ওয়া বিহামদিহী”। [মুসলিম&#59; ২৭৩১] <br /> <br />[৬] কাতাদাহ বলেন, এর অর্থ আল্লাহ্‌র জ্ঞানে ছিল যে, এই খলীফার মধ্য হতে নবীরাসূল, সৎকর্মশীল বান্দা ও জান্নাতী লোক সৃষ্টি হবে। [ইবনে কাসীর] সহীহ হাদীসে বর্ণিত হয়েছে, “যখন ফেরেশতাগণ বান্দার আমল নিয়ে আসমানে আল্লাহ্‌র দরবারে পৌঁছেন, তখন আল্লাহ্ তা'আলা -সবকিছু জানা সত্বেও- প্রশ্ন করেন, আমার বান্দাদেরকে কোন অবস্থায় রেখে এসেছ? তারা সবাই জবাবে বলেন, আমরা গিয়ে তাদেরকে সালাত আদায়রত অবস্থায় পেয়েছি এবং আসার সময় সালাত আদায়রত অবস্থায় রেখে এসেছি। [বুখারী&#59; ৫৫৫, মুসলিম&#59; ৬৩২] কারণ তারা একদল ফজরে আসে এবং আসরে চলে যায় এবং আরেক দল আসরে আসে এবং ফজরে চলে যায়। অন্য হাদীসে রাসূলুল্লাহ সাল্লাল্লাহু ‘আলাইহি ওয়া সাল্লাম এ কথাটি স্পষ্ট করেছেন। তিনি বলেছেন, “আল্লাহ্‌ তা'আলার দরবারে রাতের আমল দিনের আগেই এবং দিনের আমল রাতের আগেই পৌছে থাকে। ” [মুসলিম&#59; ১৭৯] আল্লাহ্ তা'আলা জবাব, <br /> <br />(اِنِّىْ اَعْلَمُ اِنِّىْٓ اَعْلَمُ مَا لَا تَعْلَمُوْنَ) <br /> <br />এর এটাই যথার্থ তাফসীর [ইবনে কাসীর] মুজাহিদ বলেন, এর অর্থ, আল্লাহ্‌ জানতেন যে, ইবলীস অবাধ্য হবে এবং তাকে শেষ পর্যন্ত অবাধ্যতার জন্যই তৈরী করা হয়েছে। [তাবারী] কোন কোন মুফাসসির বলেন, ফেরেশতাদের <br /> <br /> (اَتَجْعَلُ فِيْهَا مَنْ يُّفْسِدُ فِيْهَا وَيَسْفِكُ الدِّمَاءَ وَنَحْنُ نُسَبِّحُ بِحَمْدِكَ وَنُقَدِّسُ لَكَ) <br /> <br /> এ বক্তব্যের জবাবে আল্লাহ্‌ তাআলা <br /> <br />(اِنِّىْٓ اَعْلَمُ مَا لَا تَعْلَمُوْنَ) <br /> <br />বলেছেন। কেননা পুরো বক্তব্যেই বনী আদমের স্থলে তাদের পৃথিবীতে বসবাসের ইচ্ছা ব্যক্ত হয়েছে। তাই আল্লাহ্ তা'আলা বললেন, তোমরা আকাশের উপযোগী এবং আকাশে অবস্থানই তোমাদের জন্য মঙ্গলজনক। তোমরা সেটা বুঝতে পারছ না। [ইবনে কাসীর ও তাফসীরে কাবীর] <br /></p></div></div></div></div><div class="panel panel-default"><div class="panel-heading" role="tab" id="heading_2_30_2"><h4 class="panel-title"><a role="button" data-toggle="collapse" data-parent="#accordion" href="#collapse_2_30_2" aria-expanded="true" aria-controls="collapse_2_30_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_30_2" class="panel-collapse collapse" role="tabpanel" aria-labelledby="heading_2_30_2"><div class="panel-body"><div class="tafseer_content"><b> ৩০ নং আয়াতের তাফসীর: </b><br />
<br />
এখান থেকে মানব জাতির পিতা আদম (আঃ)-কে সৃষ্টি ও তাঁর মর্যাদার আলোচনা সূচনা করা হয়েছে- <br />
<br />
خليفة (খলীফাহ) শব্দটি خلف থেকে গৃহীত। অর্থ: একজনের পর অপরজন আসা, একে অপরের স্থলাভিষিক্ত হওয়া। যেমন আল্লাহ তা‘আলা অন্যত্র বলেন: <br />
<br />
(هُوَ الَّذِيْ جَعَلَكُمْ خَلَا۬ئِفَ فِي الْأَرْضِ) <br />
<br />
“তিনিই তোমাদেরকে পৃথিবীতে স্থলাভিষিক্ত বানিয়েছেন।”(সূরা ফাতির ৩৫:৩৯)<br />
<br />
অন্যত্র আল্লাহ তা‘আলা বলেন: <br />
<br />
(فَخَلَفَ مِنْۭ بَعْدِهِمْ خَلْفٌ) <br />
<br />
“অতঃপর একের পর এক তাদের স্থলাভিষিক্তরূপে উত্তরাধিকারী হয়।”(সূরা আ‘রাফ ৭:১৬৯, ইবনে কাসীর, অত্র আয়াতের তাফসীর )<br />
<br />
<b> মুফাসসিরগণ خليفة (খলীফাহ) শব্দের দু’টি ব্যখ্যা দিয়েছেন: </b><br />
<br />
১. খলীফা দ্বারা উদ্দেশ্য আদম (আঃ)। কেননা তিনি পৃথিবীতে আল্লাহ তা‘আলার আদেশ বাস্তবায়নে তাঁর খলীফা। আবার বলা হয় পূর্বে যে সকল জিন জমিনে বসবাস করত তিনি তাদের খলীফা। এ দৃষ্টিকোণ থেকে খলীফা দ্বারা আদম (আঃ) উদ্দেশ্য। <br />
<br />
২. خليفة (খলীফাহ) শব্দটি একবচন হলেও এর দ্বারা উদ্দেশ্য হল বহুবচন অর্থাৎ সমগ্র মানব জাতি। এ মতটি ইমাম ইবনু কাসীর (রহঃ) প্রাধান্য দিয়েছেন। <br />
<br />
যদিও খলীফা শব্দটি উভয় তাফসীরের সম্ভাবনা রাখে, কিন্তু কুরআনের অন্যান্য আয়াত দ্বিতীয় তাফসীরের মতকে সমর্থন করে। অর্থাৎ খলীফা দ্বারা উদ্দেশ্য আদম  ও তাঁর বংশধর, শুধু আদম (আঃ) নয়। যেমন আল্লাহ তা‘আলা বলেন, <br />
<br />
(أَتَجْعَلُ فِيهَا مَنْ يُّفْسِدُ فِيهَا وَيَسْفِكُ الدِّمَا۬ءَ) <br />
<br />
আপনি কি এমন কাউকে সৃষ্টি করবেন যে, তারা সেখানে বিবাদ করবে এবং রক্তপাত ঘটাবে?<br />
<br />
এটা জানা কথা যে, আদম (আঃ) ফাসাদকারী নন এবং রক্তপাতকারীও নন। যেমন পূর্বের আয়াতগুলো দ্বারা প্রমাণিত হয়। (আযওয়াউল বায়ান, ১ম খণ্ড, পৃ: ৭০)<br />
<br />
আল্লাহ তা‘আলা যখন ফেরেশতাদের কাছে খলীফা সৃষ্টির কথা বললেন তখন ফেরেশতাগণ বলল-<br />
<br />
আপনি এমন ব্যক্তিদের সৃষ্টি করবেন যারা ফাসাদ সৃষ্টি করবে, রক্তপাত ঘটাবে?<br />
<br />
তাদের এ প্রশ্নের অর্থ এটা নয় যে, তারা গায়েব জানে। বরং তাদেরকে বলে দেয়া হয়েছিল যে, তাদেরকে মাটি দ্বারা সৃষ্টি করা হবে। এজন্য তারা ঐ মন্তব্য করেছিল।<br />
<br />
অথবা খলীফা শব্দের অর্থ জেনেই তারা এটা বুঝেছিল যে, মানুষ হবে ন্যায়-অন্যায়ের ফায়সালাকারী, অনাচার প্রতিহতকারী, অবৈধ ও পাপ কাজের বাধাদানকারী; ফলে তাদের মাঝে ফাসাদ সৃষ্টি হবে এবং রক্তপাত ঘটবে।<br />
<br />
অথবা পূর্বে যারা পৃথিবীতে বসবাস করেছিল তাদের ক্রিয়াকলাপ দেখেই তারা মানুষের ব্যাপারেও এ মন্তব্য করেছিল।<br />
<br />
উল্লেখ্য যে, ফেরেশতাদের এ আরয প্রতিবাদমূলক ছিল না এবং আদম (আঃ)-এর প্রতি হিংসার বশবর্তী হয়ে বলেছিল তাও নয়। কারণ ফেরেশতাগণ এরূপ চরিত্র থেকে পবিত্র।<br />
<br />
ফেরেশতাদের আনুগত্য সম্পর্কে কুরআনে এসেছে- <br />
<br />
(لَّا يَعْصُوْنَ اللّٰهَ مَآ أَمَرَهُمْ وَيَفْعَلُوْنَ مَا يُؤْمَرُوْنَ)‏ <br />
<br />
“তারা অমান্য করে না আল্লাহ যা তাদেরকে আদেশ করেন তা এবং তাঁরা যা করতে আদিষ্ট হন তাই করেন।”(সূরা আত-তাহরীম ৬৬:৬)<br />
<br />
আল্লাহ তা‘আলার পক্ষ হতে তাদের সামনে বিষয়টি উত্থাপনের উদ্দেশ্য হল, শুধু এর হিকমত জানাবার ও এর রহস্য প্রকাশ করার, যা ছিল তাদের বোধশক্তির ঊর্ধ্বে।<br />
<br />
আল্লাহ তা‘আলা তো ভালভাবেই জানেন যে, এরা বিবাদ ও ঝগড়াটে হবে, কাজেই তারা আল্লাহ তা‘আলাকে জিজ্ঞাসা করলেন, খলীফাসৃষ্টি করার পিছনে আপনার হিকমাত কী? যদি ইবাদত-ই একমাত্র উদ্দেশ্য হয় তবে আমরা তো আপনার ইবাদত করছি, আপনার প্রশংসা ও তাসবীহ পাঠে সর্বদা রত রয়েছি এবং আমরা ঝগড়া-বিবাদ হতেও পূতপবিত্র, তারপরও আল্লাহ তা‘আলার খলীফা সৃষ্টি করার পেছনে কী হিকমত রয়েছে?<br />
<br />
আল্লাহ তা‘আলা তাদের প্রশ্নের উত্তরে বলেন: আমি যা জানি তোমরা তা জান না। অর্থাৎ প্রকাশ্য ও অপ্রকাশ্য সবই আমি জানি যা তোমরা জানো না। আমি জানি তাদের মধ্যে নাবী-রাসূল, সত্যবাদী, শহীদ, সৎ বান্দা ইত্যাদি হবে। তারা এমন ইবাদত করবে যা তারা ছাড়া অন্যরা করবে না। যেমন জিহাদ ও অন্যান্য ইবাদত। হাদীসে এসেছে রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: তোমাদের নিকট দিনের ফেরেশতা ও রাতের ফেরেশতা পালাক্রমে আগমন করে। অতঃপর তারা উভয় দল ফজর ও আসরের সময় একত্রিত হয়। আল্লাহ তা‘আলা (দিনের) ফেরেশতাদের জিজ্ঞাসা করেন অথচ তিনি তাদের সম্পর্কে অধিক জ্ঞাত। তোমরা আমার বান্দাদেরকে কোন্ অবস্থায় রেখে এসেছ? তারা বলে, আমরা যখন তাদের নিকট আগমন করেছি তখন তাদেরকে পেয়েছি সালাতরত অবস্থায় এবং আমরা যখন তাদেরকে রেখে এসেছি তখনও তাদেরকে পেয়েছি সালাতরত অবস্থায়। (সহীহ বুখারী হা: ৬৯৯২, ৭০৪৮)<br />
<br />
আবূ মূসা আশ‘আরী (রাঃ) বলেন: রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে বলতে শুনেছি, আল্লাহ তা‘আলা আদম (আঃ)-কে একমুষ্ঠি মাটি দ্বারা সৃষ্টি করেছেন, যে মাটি তিনি সমস্ত ভূ-পৃষ্ঠ হতে নিয়েছিলেন। তাই আদম সন্তানও মাটির বিভিন্ন বর্ণ ও প্রকৃতি অনুসারে হয়ে থাকে। তাদের মধ্যে কেউ লাল, কেউ সাদা, কেউ কালো এবং কেউ এ সকলের মধ্যবর্তী বর্ণের হয়ে থাকে। অনুরূপ কেউ কোমল, কেউ কঠোর এবং কেউ সৎ ও কেউ অসৎ প্রকৃতির হয়ে থাকে। (তিরমিযী, সিলসিলাতুস সহীহাহ হা: ১৬৩০)<br />
<br />
ইমাম কুরতুবী (রহঃ) এ আয়াতের তাফসীরে বলেন: এ আয়াতটি খলীফা বা ইমাম নিযুক্ত করার মূল দলীল। রাষ্ট্রের সকল মানুষ নিযুক্ত খলীফা বা ইমামের আনুগত্যশীল থাকবে, যাতে ইমামের মাধ্যমে সকলে ঐক্যের ওপর প্রতিষ্ঠিত থাকতে পারে এবং ইমাম শরয়ী বিধান কায়িম করতে পারেন। এ বিষয়ে কোন দ্বিমত নেই। <br />
<br />
<b> ইসলামী নেতা বা খলীফা নির্বাচিত হওয়ার পদ্ধতিসমূহঃ </b><br />
<br />
১. পূর্ববর্তী ইমাম বা খলীফার ঘোষণার মাধ্যমে যেমন: অমুক পরবর্তী ইমাম হবে। তাহলে এ কথা দ্বারাই সে ব্যক্তি ইমাম নিযুক্ত হয়ে যাবে। এ পদ্ধতিতে ওমার (রাঃ) খলীফা নিযুক্ত হয়েছেন।<br />
<br />
২. কোন ব্যক্তির ব্যাপারে রাষ্ট্রের বিচক্ষণ ও বিজ্ঞ ব্যক্তিদের একমত হওয়া যে, তিনি আমাদের ইমামের উপযুক্ত, আমরা তার কাছে বাইয়াত গ্রহণ করব। কতক আলেম বলেন: আবূ বকর (রাঃ) এ পদ্ধতিতে ইমাম হয়েছেন। আনসার ও মুহাজির সকলে আবূ বাকর (রাঃ)-এর ইমামতের ব্যাপারে একমত ছিলেন, যদিও প্রথম দিকে মতানৈক্য হয়েছিল।<br />
<br />
৩. অনুরূপ খলীফা কয়েক সদস্যবিশিষ্ট একটি কমিটি গঠন করে যাবেন, তারা নিজেদের মধ্যে বা বাইরে থেকে যাকে উপযুক্ত মনে করবেন সে খলীফা বলে বিবেচিত হবেন।<br />
<br />
৪. জালিম  শাসক থেকে জোর করে খেলাফতের দায়িত্ব কেড়ে নেয়া। যোগ্য ইমাম বা নেতার জন্য অনেক শর্ত রয়েছে, বিস্তারিত তাফসীর গ্রন্থগুলোতে রয়েছে। (তাফসীর কুরতুবী ১/২২৩-২২৮)<br />
<br />
আবূ হুরায়রা (রাঃ) থেকে বর্ণিত, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: আল্লাহ তা‘আলা আদম (আঃ)-কে তাঁর আকৃতিতেই সৃষ্টি করে বললেন, যাও ফেরেশতাদের ঐ দলটিকে সালাম কর। আর তারা তোমার সালামের কী জবাব দেয় তা শ্রবণ কর। এটাই হবে তোমার ও তোমার সন্তানদের সালাম। তখন তিনি গিয়ে বললেন, السلام عليكم তারা উত্তরে বলল, السلام عليك ورحمة اللّٰه <br />
<br />
তারা ورحمة اللّٰه অংশটি বেশি বলল। অতঃপর নাবী (সাল্লাল্লাহু ‘আলাইহি ওয়া সাল্লাম) বললেন, যারা জান্নাতে প্রবেশ করবে, তারা আদমের আকৃতিতে জান্নাতে যাবে এবং তার উচ্চতা হবে ষাট হাত। তখন হতে ক্রমান্বয়ে আদম সন্তানের উচ্চতা কমে আসছে। (সহীহ বুখারী হা: ৩৩২৬, মুসলিম হা: ৭৩৪২, মিশকাত হা: ৪৪২৩) <br />
<br />
<b> আয়াত হতে শিক্ষণীয় বিষয়: </b><br />
<br />
১. মানব জাতির পিতা আদম (আঃ)-এর সূচনা ও সৃষ্টি রহস্য জানলাম।<br />
২. ফেরেশতারাও গায়েব জানেনা, গায়েব জানা একমাত্র আল্লাহ তা‘আলার বৈশিষ্ট্য।<br />
৩. ফেরশতাদের বৈশিষ্ট্য জানলাম। তারা আল্লাহর অবাধ্য হয়না, যা নির্দেশ দেয়া হয় তাই পালন করে।<br />
৪. মানুষ বিভিন্ন প্রকৃতি ও স্বভাবের হওয়ার কারণ অবগত হলাম।<br />
৫. খলীফা নিযুক্তির হিকমত ও পদ্ধতি জানতে পারলাম।<br />
</div></div></div></div><div class="panel panel-default"><div class="panel-heading" role="tab" id="heading_2_30_3"><h4 class="panel-title"><a role="button" data-toggle="collapse" data-parent="#accordion" href="#collapse_2_30_3" aria-expanded="true" aria-controls="collapse_2_30_3"><i class="more-less fa fa-plus"></i>আহসানুল বায়ান</a></h4></div><div id="collapse_2_30_3" class="panel-collapse collapse" role="tabpanel" aria-labelledby="heading_2_30_3"><div class="panel-body"><div class="tafseer_content"><p>আর (স্মরণ কর) যখন তোমার প্রতিপালক ফিরিশতাদেরকে (১) বললেন, ‘আমি পৃথিবীতে প্রতিনিধি (২) সৃষ্টি করছি।’ তারা বলল, ‘আপনি কি সেখানে এমন কাউকেও সৃষ্টি করবেন যে অশান্তি ঘটাবে ও রক্তপাত করবে? অথচ আমরাই তো আপনার সপ্রশংস মহিমা কীর্তন ও পবিত্রতা ঘোষণা করি।’ তিনি বললেন, ‘নিশ্চয়ই আমি যা জানি তা তোমরা জান না।’ (৩) <br /> <br /><br />(১) مَلائِكة (ফিরিশতা) জ্যোতি থেকে সৃষ্ট আল্লাহর এক সৃষ্টি; যাঁদের বাসস্থান আসমান। যাঁরা আল্লাহর নির্দেশ পালনে এবং তাঁর প্রশংসা ও পবিত্রতা বর্ণনায় ব্যস্ত থাকেন। তাঁরা তাঁর কোন নির্দেশের অবাধ্যাচরণ করেন না। <br /> <br />(২) خَلِيفَة (খলীফা) এর অর্থ এমন জাতি যারা একে অপরের পরে আসবে। পক্ষান্তরে 'মানুষ দুনিয়াতে আল্লাহর খলীফা ও প্রতিনিধি' এ কথা বলা ভুল। <br /> <br />(৩) ফিরিশতাদের এমন বলা হিংসা ও অভিযোগমূলক ছিল না, বরং সত্য ও যৌক্তিকতা জানার উদ্দেশ্যে বলেছিলেন যে, হে আমাদের প্রতিপালক! এই সম্প্রদায় সৃষ্টি করার যৌক্তিকতা কি? অথচ এদের মধ্যে এমন লোকও হবে যারা ফিতনা-ফাসাদ সৃষ্টি এবং খুনাখুনি করবে? যদি উদ্দেশ্য এই হয় যে, তোমার ইবাদত হোক, তাহলে এই কাজের জন্য তো আমরা রয়েছি। আর আমাদের নিকট থেকে সে বিপদের আশঙ্কাও নেই, যা নতুন সৃষ্টি থেকে হতে পারে। আল্লাহ তাআলা বললেন, আমি জানি তাদের কল্যাণের দিক যেহেতু তোমাদের উল্লিখিত ফাসাদের দিক থেকেও বেশী তাই তাদেরকে সৃষ্টি করছি। আর এ কথা তোমরা জানো না। কেননা, এদের মধ্যে আম্বিয়া, শহীদ, সৎশীল এবং বড় ইবাদতকারী মানুষও হবেন। <em>(ইবনে কাসীর)</em> <br /> <br />আদম-সন্তানের ব্যাপারে ফিরিশতাগণ কিভাবে জানলেন যে তারা ফিতনা ও ফাসাদ সৃষ্টি করবে? এই অনুমান তাঁরা মানুষ সৃষ্টির পূর্বে যে (জ্বিন) সম্প্রদায় ছিল তাদের কার্যকলাপ দ্বারা অথবা অন্য কোন ভাবে করে থাকবেন। কেউ কেউ বলেছেন, আল্লাহ তাআলাই বলে দিয়েছিলেন যে, তারা এ রকম এ রকম কাজও করবে। তাঁরা বলেন, বাক্যে কিছু শব্দ উহ্য আছে, আসল বাক্য হল, {إِنِّي جَاعِلٌ فِي الْأَرْضِ خَلِيْفَةً يَفْعَلُ كَذَا وَكَذَا} &#34;আমি পৃথিবীতে এমন প্রতিনিধি বানাবো যে এ রকম এ রকম করবে।&#34; <em>(ফাতহুল ক্বাদীর)</em></p></div></div></div></div><div class="panel panel-default"><div class="panel-heading" role="tab" id="heading_2_30_4"><h4 class="panel-title"><a role="button" data-toggle="collapse" data-parent="#accordion" href="#collapse_2_30_4" aria-expanded="true" aria-controls="collapse_2_30_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_30_4" class="panel-collapse collapse" role="tabpanel" aria-labelledby="heading_2_30_4"><div class="panel-body"><div class="tafseer_content"><p>আর স্মরণ কর, যখন তোমার রব ফেরেশতাদেরকে বললেন, ‘নিশ্চয় আমি যমীনে একজন খলীফা সৃষ্টি করছি’, তারা বলল, ‘আপনি কি সেখানে এমন কাউকে সৃষ্টি করবেন, যে তাতে ফাসাদ করবে এবং রক্ত প্রবাহিত করবে? আর আমরা তো আপনার প্রশংসায় তাসবীহ পাঠ করছি এবং আপনার পবিত্রতা ঘোষণা করছি। তিনি বললেন, নিশ্চয় আমি জানি যা তোমরা জান না।</p></div></div></div></div><div class="panel panel-default"><div class="panel-heading" role="tab" id="heading_2_30_5"><h4 class="panel-title"><a role="button" data-toggle="collapse" data-parent="#accordion" href="#collapse_2_30_5" aria-expanded="true" aria-controls="collapse_2_30_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_30_5" class="panel-collapse collapse" role="tabpanel" aria-labelledby="heading_2_30_5"><div class="panel-body"><div class="tafseer_content"><p>আর তোমার পালনকর্তা যখন ফেরেশতাদিগকে বললেনঃ আমি পৃথিবীতে একজন প্রতিনিধি বানাতে যাচ্ছি, তখন ফেরেশতাগণ বলল, তুমি কি পৃথিবীতে এমন কাউকে সৃষ্টি করবে যে দাঙ্গা-হাঙ্গামার সৃষ্টি করবে এবং রক্তপাত ঘটাবে? অথচ আমরা নিয়ত তোমার গুণকীর্তন করছি এবং তোমার পবিত্র সত্তাকে স্মরণ করছি। তিনি বললেন, নিঃসন্দেহে আমি জানি, যা তোমরা জান না।</p></div></div></div></div><div class="panel panel-default"><div class="panel-heading" role="tab" id="heading_2_30_6"><h4 class="panel-title"><a role="button" data-toggle="collapse" data-parent="#accordion" href="#collapse_2_30_6" aria-expanded="true" aria-controls="collapse_2_30_6"><i class="more-less fa fa-plus"></i>জহুরুল হক</a></h4></div><div id="collapse_2_30_6" class="panel-collapse collapse" role="tabpanel" aria-labelledby="heading_2_30_6"><div class="panel-body"><div class="tafseer_content"><p>আর স্মরণ কর, -- তোমার প্রভু ফিরিশ্‌তাদের বললেন, “আমি অবশ্যই পৃথিবীতে খলিফা বসাতে যাচ্ছি।” তারা বলল -- “তুমি কি উহাতে এমন কাউকে বসাচ্ছ যে তার মধ্যে ফসাদ সৃষ্টি করবে ও রক্তপাত করবে, অথচ আমরা তোমার স্তুতির গুণগান করছি ও তোমারই পবিত্রতার জয়গান গাইছি।” তিনি বললেন -- “আমি নিঃসন্দেহে তা জানি যা তোমরা জানো না।”</p></div></div></div></div></div>