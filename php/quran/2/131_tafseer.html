<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_131_0"><h4 class="panel-title"><a role="button" data-toggle="collapse" data-parent="#accordion" href="#collapse_2_131_0" aria-expanded="true" aria-controls="collapse_2_131_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_131_0" class="panel-collapse collapse" role="tabpanel" aria-labelledby="heading_2_131_0"><div class="panel-body"><div class="tafseer_content"><b> নির্বোধরাই ইব্রাহীম (আঃ) এর সরল পথ থেকে বিচ্যুত </b><br />
<br />
কাফিররা যা কিছু নতুন আবিস্কার করে দ্বীনের অন্তর্ভুক্ত করেছে এবং মহান আল্লাহ্‌র সাথে অংশীদার স্থাপন করে যে বিপর্যয় ঘটিয়েছে অত্র আয়াতসমূহের মাধ্যমে মহান আল্লাহ ঐ সব মুশরিকদের দাবী খণ্ডন করে তাদেরকে নির্বোধ ও বোকা বলে আখ্যায়িত করেছেন। তারা নিজেদেরকে ইব্রাহীম (আঃ)-এর ধর্মের অনুসারী বলে দাবী করতো, অথচ তারা পূর্ণ মুশরিক ছিলো। আর ইবরাহীম (আঃ) তো একাত্মবাদীদের ইমাম ছিলেন। তিনি তাওহীদকে র্শিক হতে পৃথককারী ছিলেন। সারা জীবন চোখের পলক পরিমাণও মহান আল্লাহ্‌র সাথে কাউকে শরীক করেন নি। বরং তিনি প্রত্যেক অংশীবাদীকে, প্রত্যেক প্রকারের র্শিককে এবং কৃত্রিম মা‘বূদকে অন্তরের সাথে ঘৃণা করতেন এবং তাদের প্রতি অসন্তুষ্ট ছিলেন। এ কারণেই তিনি স্বীয় সম্প্রদায় হতে পৃথক হয়ে যান, স্বদেশ ত্যাগ করেন, এমন কি পিতার বিরুদ্ধাচরণ করতেও দ্বিধাবোধ করেন নি। তিনি পরিস্কারভাবে বলে দেনঃ<br />
<br />
﴿یٰقَوْمِ اِنِّیْ بَرِیْٓءٌ مِّمَّا تُشْرِكُوْنَ۝۷۸ اِنِّیْ وَجَّهْتُ وَجْهِیَ لِلَّذِیْ فَطَرَ السَّمٰوٰتِ وَ الْاَرْضَ حَنِیْفًا وَّمَاۤ اَنَا مِنَ الْمُشْرِكِیْنَ﴾<br />
<br />
‘হে আমার সম্প্রদায়! আমি মুক্ত, তোমাদের শিরকের সাথে আমার আদৌ কোন সম্পর্ক নেই। আমার মুখমণ্ডলকে আমি একনিষ্ঠভাবে সেই মহান সত্ত্বার দিকে ফিরাচ্ছি যিনি নভোমণ্ডল ও ভূ-মণ্ডল সৃষ্টি করেছেন, আর আমি মুশরিকদের অন্তর্ভুক্ত নই। (৬ নং সূরা আন‘আম, আয়াত নং ৭৮-৭৯)<br />
<br />
অন্যত্র ইবরাহীম (আঃ) স্পষ্ট ভাষায় তাঁর সম্প্রদায়কে বলেছিলেনঃ<br />
<br />
﴿وَ اِذْ قَالَ اِبْرٰهِیْمُ لِاَبِیْهِ وَ قَوْمِهٖۤ اِنَّنِیْ بَرَآءٌ مِّمَّا تَعْبُدُوْنَۙ۝۲۶ اِلَّا الَّذِیْ فَطَرَنِیْ فَاِنَّهٗ سَیَهْدِیْنِ﴾<br />
<br />
‘স্মরণ করো সে সময়ের কথা, যখন ইব্রাহীম (আঃ)-স্বীয় পিতা এবং সম্প্রদায়কে বলেছিলোঃ তোমরা যাদের পূজা করো তাদের সাথে আমার সম্পর্ক নেই। সম্পর্ক আছে শুধু তাঁরই সাথে যিনি আমাকে সৃষ্টি করেছেন এবং তিনিই আমাকে সৎ পথে পরিচালিত করবেন। (৪৩ নং সূরা যুখরুফ, আয়াত নং ২৬-২৭) অন্য স্থানে মহান আল্লাহ ইরশাদ করেছেনঃ<br />
<br />
﴿وَ مَا كَانَ اسْتِغْفَارُ اِبْرٰهِیْمَ لِاَبِیْهِ اِلَّا عَنْ مَّوْعِدَةٍ وَّعَدَهَاۤ اِیَّاهُ١ۚ فَلَمَّا تَبَیَّنَ لَهٗۤ اَنَّهٗ عَدُوٌّ لِّلّٰهِ تَبَرَّاَ مِنْهُ١ؕ اِنَّ اِبْرٰهِیْمَ لَاَوَّاهٌ حَلِیْمٌ﴾<br />
<br />
আর ইবরাহীমের নিজ পিতার জন্য ক্ষমা প্রার্থনা করা তো শুধু সেই ওয়া‘দার কারণে ছিলো, যে ওয়া‘দা সে তার সাথে করেছিলো। অতঃপর যখন তার নিকট এ বিষয় প্রকাশ পেলো যে, সে (পিতা) মহান আল্লাহ্‌র দুশমন, তখন সে তা হতে সম্পূর্ণ রূপে নিলিপ্ত হয়ে গেলো। বাস্তবিকই ইবরাহীম ছিলো অতিশয় কোমল হৃদয়, সহনশীল। (৯ নং সূরা তাওবাহ, আয়াত নং ১১৪)<br />
<br />
অন্যত্র মহান আল্লাহ রয়েছেঃ<br />
<br />
﴿اِنَّ اِبْرٰهِیْمَ كَانَ اُمَّةً قَانِتًا لِّلّٰهِ حَنِیْفًا١ؕ وَ لَمْ یَكُ مِنَ الْمُشْرِكِیْنَۙ۝۱۲۰ شَاكِرًا لِّاَنْعُمِهٖ١ؕ اِجْتَبٰىهُ وَهَدٰىهُ اِلٰى صِرَاطٍ مُّسْتَقِیْمٍ۝۱۲۱ وَاٰتَیْنٰهُ فِی الدُّنْیَا حَسَنَةً١ؕ وَاِنَّهٗ فِی الْاٰخِرَةِ لَمِنَ الصّٰلِحِیْنَ﴾<br />
<br />
নিশ্চয়ই ইবরাহীম ছিলো এক উম্মাত মহান আল্লাহ্‌র অনুগত, একনিষ্ঠ এবং সে ছিলো না মুশরিকদের অন্তর্ভুক্ত। সে ছিলো মহান আল্লাহ্‌র অনুগ্রহের জন্য কৃতজ্ঞ; মহান আল্লাহ তাকে মনোনীত করেছিলেন এবং তাকে পরিচালিত করেছিলেন সরল পথে। আমি তাকে দুনিয়ায় দিয়েছিলাম মঙ্গল এবং আখিরাতেও নিশ্চয়ই সে সৎকর্মপরায়ণদের অন্যতম। (১৬ নং সূরা নাহল, আয়াত নং ১২০-১২২)<br />
<br />
এই আয়াতসমূহের ন্যায় এখানেও মহান আল্লাহ বলেন যে, নিজেদের জীবনের ওপর অত্যাচারকারী ও পথভ্রষ্ট ব্যক্তিরাই শুধু ইব্রাহীম (আঃ) এর ধর্মকে ত্যাগ করে থাকে। কেননা ইবরাহীম (আঃ) কে মহান আল্লাহ হিদায়াতের জন্য মনোনীত করেছিলেন। আর বাল্যকাল হতেই তাঁকে সত্য অনুধাবনের তাওফীক দান করেছিলেন। ‘খালীল’ এর ন্যায় সম্মানিত উপাধি একমাত্র তাঁকেই দান করেছিলেন। আখিরাতেও তিনি ভাগ্যবান লোকদের অন্তর্ভুক্ত হবেন। তাঁর পথ ও ধর্মকে ছেড়ে যারা ভ্রান্ত পথ ধারণ করে, তাদের মতো নির্বোধ ও অত্যাচারী আর কে হতে পারে? মহান আল্লাহ বলেনঃ <br />
<br />
﴿اِنَّ الشِّرْكَ لَظُلْمٌ عَظِیْمٌ﴾ ‘নিশ্চয়ই র্শিক চরম যুল্ম।’ (৩১ নং সূরা লুকমান, আয়াত নং ১৩)<br />
<br />
আবুল ‘আলিয়া (রহঃ)এবং কাতাদাহ (রহঃ) বলেন যে, এই আয়াতে ইয়াহুদীদের দাবীকেও খণ্ডন করা হয়েছে যারা দ্বীনের মধ্যে বিদ‘আত সৃষ্টি করেছে এবং মিল্লাতে ইবরাহীম থেকে দূরে সরে গেছে। (তাফসীর ইবনে আবি হাতিম ১/৩৯২) যেমন অন্য জায়গায় রয়েছেঃ<br />
<br />
﴿مَا كَانَ اِبْرٰهِیْمُ یَهُوْدِیًّا وَّ لَا نَصْرَانِیًّا وَّ لٰكِنْ كَانَ حَنِیْفًا مُّسْلِمًا١ؕ وَمَا كَانَ مِنَ الْمُشْرِكِیْنَ۝۶۷ اِنَّ اَوْلَى النَّاسِ بِاِبْرٰهِیْمَ لَلَّذِیْنَ اتَّبَعُوْهُ وَ هٰذَا النَّبِیُّ وَ الَّذِیْنَ اٰمَنُوْا١ؕ وَ اللّٰهُ وَلِیُّ الْمُؤْمِنِیْنَ﴾<br />
<br />
‘ইবরাহীম ইয়াহুদী ছিলো না এবং খ্রিষ্টানও ছিলো না, বরং সে সুদৃঢ় মুসলিম ছিলো এবং সে মুশরিকদের অর্থাৎ অংশীবাদীদের অন্তর্ভুক্ত ছিলো না। নিঃসন্দেহে ঐ সব লোক ইবরাহীমের নিকটতম যারা তার অনুসরণ করেছে এবং এই নবী এবং তাঁর সাথের মু’মিনগণ: আর মহান আল্লাহ বিশ্বাসীগণের অভিভাবক।’ (৩ নং সূরা আল ‘ইমরান, আয়াত নং ৬৭-৬৮)<br />
অতঃপর মহান আল্লাহ্‌র বাণীঃ<br />
<br />
﴿اِذْ قَالَ لَهٗ رَبُّهٗۤ اَسْلِمْ١ۙ قَالَ اَسْلَمْتُ لِرَبِّ الْعٰلَمِیْنَ﴾ ‘তার প্রতিপালক যখন তাকে বলেছিলেন, ‘তুমি আত্মসমর্পণ করো’, উত্তরে সে বললো, ‘আমি সারা জগতের প্রতিপালকের কাছে আত্মসমর্পণ করলাম’। এই একাত্মবাদের মিল্লাতের উপদেশই ইবরাহীম (আঃ) ইয়া‘কূব (আঃ) তাদের সন্তানগণকে দিয়েছিলো। অতঃপর মহান আল্লাহ্‌র বাণী ووصى بها ابراهيم وبنيه এর মধ্যস্থিত ها সর্বনামটির প্রত্যাবর্তনস্থল হয়তো বা ملت হবে অথবা كلمة হবে। ملت এর ভাবার্থ হচ্ছে ইসলাম। আর كلمة এর ভাবার্থ হচ্ছে اسلمتلربالعالمين। ইসলামের প্রতি তাঁদের প্রেম ও ভালোবাসা কতো বেশি যে, তাঁরা নিজেরা সারা জীবন তার ওপর অটল ছিলেন এবং তাদের সন্তানদেরকেও তার ওপর প্রতিষ্ঠিত থাকার উপদেশ দিয়েছেন। অন্য জায়গায় রয়েছেঃ ﴿وَ جَعَلَهَا كَلِمَةًۢ بَاقِیَةً فِیْ عَقِبِهٖ﴾<br />
<br />
এই ঘোষণাকে সে স্থায়ী বাণীরূপে রেখে গেছে তার পরবর্তীদের জন্য। (৪৩ নং সূরা যুখরুফ, আয়াত নং ২৮)<br />
<br />
কোন কোন মনীষী (وَيَعْقُوْبُ) এ রকমও পড়েছেন। তখন এটার সংযোগ হবে بَنِيْهِ এর সাথে। বলা হয়ঃ ‘ইবরাহীম (আঃ) তার সন্তানদেরকে এবং সন্তানদের সন্তান ইয়া‘কূব (আঃ) কে ইসলামের ওপর প্রতিষ্ঠিত থাকার উপদেশ দিয়েছিলেন।’ কুশাইরী (রহঃ) বলেন যে, ইয়া‘কূব (আঃ) ইব্রাহীম (আঃ)-এর মৃত্যুর পর জন্মগ্রহণ করেছিলেন। কিন্তু তাঁর এ দাবী ভিত্তিহীন, এর ওপর কোন বিশুদ্ধ দালীল নেই। বরং স্পষ্টত জানা যাচ্ছে যে, ইব্রাহীম (আঃ)-এর জীবদ্দশায়ই ইয়া‘কূব (আঃ) ইসহাক (আঃ)-এর ঔরসে জন্মগ্রহণ করেন। কেননা কুর’আনুল হাকীমের আয়াতে রয়েছেঃ<br />
<br />
﴿قَآىِٕمَةٌ فَضَحِكَتْ فَبَشَّرْنٰهَا بِاِسْحٰقَ١ۙ وَ مِنْ وَّرَآءِ اِسْحٰقَ یَعْقُوْبَ﴾ ‘তখন আমি তাকে (ইবরাহীমের স্ত্রীকে) সুসংবাদ দিলাম ইসহাকের এবং ইসহাকের পর ইয়া‘কূব এর।’ (১১ নং সূরা হুদ, আয়াত নং ৭১)<br />
<br />
তাহলে যদি ইয়া‘কূব (আঃ) ইব্রাহীম (আঃ) এর জীবদ্দশায় বিদ্যমান না থাকতেন তাহলে তাঁর নাম নেয়ার কোন প্রয়োজন থাকতো না। সূরা ‘আনকাবূতেও রয়েছেঃ<br />
<br />
﴿وَ وَهَبْنَا لَهٗۤ اِسْحٰقَ وَ یَعْقُوْبَ وَ جَعَلْنَا فِیْ ذُرِّیَّتِهِ النُّبُوَّةَ وَ الْكِتٰبَ﴾<br />
<br />
‘আমি ইবরাহীমকে দান করলাম ইসহাক ও ইয়া‘কূব এবং তার বংশধরদের জন্য স্থির করলাম নবুওয়াত ও কিতাব।’ (২৯ নং সূরা ‘আনকাবূত, আয়াত নং ২৭) অন্য জায়গায় রয়েছেঃ<br />
<br />
﴿وَوَهَبْنَالَهٗۤاِسْحٰقَ١ؕوَیَعْقُوْبَنَافِلَةً﴾<br />
<br />
‘আর আমি ইবরাহীমকে দান করেছিলাম ইসহাক এবং পুরস্কার স্বরূপ ইয়া‘কূব।’ (২১ নং সূরা আম্বিয়া, আয়াত নং ৭২) <br />
<br />
এই সব আয়াত দ্বারা জানা যাচ্ছে যে, ইয়া‘কূব (আঃ) ইব্রাহীম (আঃ) এর জীবদ্দশায় বিদ্যমান ছিলেন।<br />
<br />
সহীহুল বুখারী ও সহীহ মুসলিমে আবূ যার (রাঃ) থেকে একটি হাদীস বর্ণিত আছে। তিনি বলেনঃ<br />
<br />
قلت: يا رسول الله، أي مسجد وضع أول؟ قال: "المسجد الحرام"، قلت: ثم أي؟ قال: "بيت المقدس". قلت: كم بينهما؟ قال: "أربعون سنة"<br />
<br />
‘আমি বলি, হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম)! কোন মাসজিদটি সর্বপ্রথম নির্মিত হয়?’ তিনি বলেনঃ ‘মাসজিদুল হারাম।’ আমি বলি, ‘তার পরে কোনটি?’ তিনি বলেনঃ ‘বায়তুল মুকাদ্দাস।’ আমি বলি, ‘এ দু’টির মধ্যে সময়ের ব্যবধান কতো?’ তিনি বলেনঃ ‘চল্লিশ বছর।’ (হাদীসটি সহীহ। সহীহুল বুখারী-৬/৩৩৬৬, সহীহ মুসলিম ১/১/৩৭০, মুসনাদে আহমাদ ৫/১৫০, ১৫৬, ১৫৭, ১৬০, ১৬৬, ১৬৭, ফাতহুল বারী ৬/৪৬৯) বর্ণিত আছে যে, সুলাইমান (আঃ) ছিলেন বায়তুল মুকাদ্দাসের মেরামতকারী, তিনি এর নির্মাতা ছিলেন না। এ রকমই ইয়া‘কূব (আঃ) উপদেশ দিয়েছিলেন, যেমন অতি সত্বরই আলোচনা আসছে।<br />
<br />
<b> আমৃত্যু তাওহীদের ওপর প্রতিষ্ঠিত থাকতে হবে </b><br />
<br />
এরপর বলা হয়েছেঃ<br />
<br />
﴿یٰبَنِیَّ اِنَّ اللّٰهَ اصْطَفٰى لَكُمُ الدِّیْنَ فَلَا تَمُوْتُنَّ اِلَّا وَ اَنْتُمْ مُّسْلِمُوْنَ﴾ নবীগণেরও (আঃ) ওয়াসীয়াতের ভাবার্থ হচ্ছে এইঃ ‘তোমরা তোমাদের জীবদ্দশায় সৎ কর্মশীল হও এবং তার ওপরে প্রতিষ্ঠিত থাকো, যেন মৃত্যুও তার ওপরেই হয়।’ সাধারণ সেই ইহলৌকিক জীবনের ওপর প্রতিষ্ঠিত থাকে এবং তার মৃত্যুও এর ওপরেই হয়ে থাকে, এবং যার ওপরেই মৃত্যু বরণ করে তার ওপরেই কিয়ামতের দিন তার উত্থান হবে। মহান আল্লাহ্‌র বিধান এই যে, যে ব্যক্তি ভালো কাজের ইচ্ছা পোষণ করে, তিনি তাকে সেই কাজে তাওফীক প্রদান করেন এবং ঐ কাজ করার জন্য সহজ করে দেন ও তাকে তারই ওপর অটল রাখেন। এই কথাগুলো নিম্নোক্ত সহীহ হাদীসের বিপরীত নয়। হাদীসটি হলোঃ <br />
<br />
"إن الرجل ليعمل بعمل أهل الجنة حتى ما يكون بينه وبينها إلا بَاعٌ أو ذراع، فيسبق عليه الكتاب، فيعمل بعمل أهل النار فيدخلها . وإن الرجل ليعمل بعمل أهل النار حتى ما يكون بينه وبينها إلا باع أو ذراع، فيسبق عليه الكتاب، فيعمل بعمل أهل الجنة فيدخلها"<br />
<br />
কোন ব্যক্তি জান্নাতের অধিবাসীদের ন্যায় ‘আমল করতে থাকে এবং এক পর্যায়ে এমন হয় যে, যেন জান্নাতে প্রবেশ করতে তার ও জান্নাতের মাঝে এক বাহু পরিমাণ ব্যবধান রয়েছে। এমতাবস্থায় কিতাবের লেখাটিই তার ওপর অগ্রগামী হয়ে যায় ফলে সে জাহান্নীদের ন্যায় ‘আমল করে এবং এক পর্যায়ে সে জাহান্নামেই প্রবেশ করে। আবার কেউ কেউ জাহান্নামের কাজ করতে করতে এমন পর্যায়ে পৌঁছে যে, তার এবং জাহান্নামের মাঝে এক হাত কিংবা তার চেয়েও কম দূরত্ব থাকে। অতঃপর তার ভাগ্য তার ওপর বিজয় লাভ করে। ফলে সে জান্নাতের কাজ করতে থাকে এবং অবশেষে তা জান্নাতে প্রবেশ করে। (হাদীসটি সহীহ। সহীহুল বুখারী ৬/৩২০৮, ৩৩৩৬, সহীহ মুসলিম ৪/১/২০৩৬, সুনান আবূ দাউদ-৪/২২৮/৪৭০৮, জামি‘ তিরমিযী ৪/২১৩৭, সুনান ইবনে মাজাহ ১/৭৬/২৯, মুসনাদে আহমাদ ১/৩৮২/৪১৪, ফাতহুল বারী ৬/১০৫) কেননা এই হাদীসটি কোন বর্ণনায় সবাব বা কারণ বলা হয়েছে যেঃ<br />
<br />
"فيعمل بعمل أهل الجنة فيما يبدو للناس، ويعمل بعمل أهل النار فيما يبدو للناس.<br />
<br />
অতঃপর সে জান্নাতীদের ন্যায় ‘আমল করে যা মানুষদের কাছে আবার প্রকাশও করে এবং সে জাহান্নামীদের ন্যায় ‘আমল করে আবার তা জনগণের নিকট প্রকাশ করে।<br />
<br />
তাছাড়া মহান আল্লাহ তো বলেছেনইঃ<br />
<br />
﴿فَاَمَّا مَنْ اَعْطٰى وَ اتَّقٰىۙ۝۵ وَ صَدَّقَ بِالْحُسْنٰىۙ۝۶فَسَنُیَسِّرُهٗ لِلْیُسْرٰىؕ۝۷ وَ اَمَّا مَنْۢ بَخِلَ وَاسْتَغْنٰىۙ۝۸ وَ كَذَّبَ بِالْحُسْنٰىۙ۝۹ فَسَنُیَسِّرُهٗ لِلْعُسْرٰى﴾<br />
<br />
‘সুতরাং কেউ দান করলে, সংযত হলে এবং ভালো বিষয়কে সত্যজ্ঞান করলে অচিরেই আমি তার জন্য সুগম করে দিবো সহজ পথ। পক্ষান্তরে কেউ কার্পন্য করলে ও নিজেকে স্বয়ং সম্পূর্ণ মনে করলে, আর যা উত্তম তা অস্বীকার করলে অচিরেই তার জন্য আমি সুগম করে দিবো কঠোর পরিণামের পথ। (৯২ নং সূরা লাইল, আয়াত নং ৫-১০)<br />
</div></div></div></div><div class="panel panel-default"><div class="panel-heading" role="tab" id="heading_2_131_1"><h4 class="panel-title"><a role="button" data-toggle="collapse" data-parent="#accordion" href="#collapse_2_131_1" aria-expanded="true" aria-controls="collapse_2_131_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_131_1" class="panel-collapse collapse" role="tabpanel" aria-labelledby="heading_2_131_1"><div class="panel-body"><div class="tafseer_content"><p>স্মরণ করুন, যখন তার রব তাকে বলেছিলেন, ‘আত্মসমর্পণ করুন’ , তিনি বলেছিলেন, ‘আমি সৃষ্টিকুলের রব-এর কাছে আত্মসমর্পণ করলাম’ [১]। <br /> <br />[১] আল্লাহ্ তা'আলার (أسلِم) ‘আনুগত্য গ্রহণ কর’ সম্বোধনের উত্তরে সম্বোধনেরই ভঙ্গিতে (أسْلَمْتُ لَكَ) আমি আপনার আনুগত্য গ্রহণ করলাম’ বলা যেত। কিন্তু খলীলুল্লাহ ‘আলাইহিস সালাম এ ভঙ্গি ত্যাগ করে বলেছেন, (اَسْلَمْتُ لِرَبِّ العٰلَمِيْنَ) অর্থাৎ আমি সৃষ্টিকুলের রবের আনুগত্য অবলম্বন করলাম। কারণ, প্রথমতঃ এতে শিষ্টাচারের প্রতি লক্ষ্য রেখে আল্লাহ্‌র স্থানোপযোগী গুণকীর্তনও করা হয়েছে। দ্বিতীয়তঃ এ বিষয়টিও ফুটিয়ে তোলা হয়েছে যে, আমি আনুগত্য অবলম্বন করে কারও প্রতি অনুগ্রহ করিনি; বরং এমনটা করাই ছিল আমার প্রতি অপরিহার্য। কারণ, তিনি রাববুল আলামীন বা সৃষ্টিকুলের রব। তাঁর আনুগত্য না করে বিশ্ব তথা বিশ্ববাসীর কোনই গত্যন্তর নেই। যে আনুগত্য অবলম্বন করে, সে স্বীয় কর্তব্য পালন করে লাভবান হয়। এতে আরও জানা যায় যে, মিল্লাতে ইবরাহিমীর মৌলনীতির যথার্থ স্বরূপও এক ইসলাম’ শব্দের মধ্যেই নিহিত - যার অর্থ আল্লাহ্‌র আনুগত্য। ইবরাহীম ‘আলাইহিস সালাম-এর দ্বীনের সারমর্মও তাই। ঐসব পরীক্ষার সারমর্মও তাই, যাতে উত্তীর্ণ হয়ে আল্লাহ্‌র এ দোস্ত মর্যাদার উচ্চতর শিখরে পৌছেছেন। ইসলাম তথা আল্লাহ্‌র আনুগত্যের খাতিরেই সমগ্র সৃষ্টি। এরই জন্য নবীগণ প্রেরিত হয়েছিলেন এবং আসমানী গ্রন্থসমূহ নাযিল করা হয়েছে। এতে আরও বোঝা যায় যে, ইসলামই সমস্ত নবীর অভিন্ন দ্বীন এবং ঐক্যের কেন্দ্রবিন্দু। আদম '‘আলাইহিস সালাম থেকে শুরু করে শেষ নবী মুহাম্মাদ সাল্লাল্লাহু ‘আলাইহি ওয়াসাল্লাম পর্যন্ত আগমনকারী সমস্ত রাসূল ইসলামের দিকেই মানুষকে আহবান করেছেন এবং তারা এরই ভিত্তিতে নিজ নিজ উম্মতকে পরিচালনা করেছেন। তবে এ ব্যাপারে মিল্লাতে ইবরাহিমীর একটি বৈশিষ্ট্য ছিল এই যে, তিনি তার দ্বীনের নাম ইসলাম’ রেখেছিলেন এবং স্বীয় উম্মতকে ‘উম্মতে মুসলিমাহ্‌’ নামে অভিহিত করেছিলেন। তিনি দো'আ প্রসংগে বলেছিলেনঃ “হে আমাদের রব! আমাদের উভয়কে (ইবরাহীম ও ইসমাঈল ‘আলাইহিমুস্ সালাম) মুসলিম (অর্থাৎ আনুগত্যশীল) করুন এবং আমাদের বংশধরদের মধ্য থেকেও একদলকে আনুগত্যকারী করুন’। ইবরাহীম ‘আলাইহিস সালাম তার সন্তান্দের প্রতি অসীয়ত প্রসংগে বলেছিলেনঃ তোমরা মুসলিম হওয়া ছাড়া অন্য কোন দ্বীনের উপর মৃত্যু বরণ করো না। ইবরাহীম ‘আলাইহিস সালাম-এর পর তারই প্রস্তাবক্রমে মুহাম্মাদ রাসূল সাল্লাল্লাহু ‘আলাইহি ওয়াসাল্লাম-এর উম্মত এ বিশেষ নাম লাভ করেছে। ফলে এ উম্মতের নাম হয়েছে ‘মুসলিম। এ উম্মতের দ্বীনও মিল্লাতে ইসলামিয়াহ' নামে অভিহিত। কুরআনে বলা হয়েছেঃ “এটা তোমাদের পিতা ইবরাহীমের দ্বীন। তিনিই ইতিপূর্বে তোমাদের মুসলিম’ নামকরণ করেছেন এবং এতেও (অর্থাৎ কুরআনেও) এ নামই রাখা হয়েছে”। [সূরা আল-হাজ্বঃ ৭৮] <br /> <br />দ্বীনের কথা বলতে গিয়ে ইয়াহুদী, নাসারা ও আরব-এর মুশরিকরাও বলে যে, তারা ইবরাহিমী দ্বীনের অনুসারী, কিন্তু এসব তাদের ভুল ধারণা অথবা মিথ্যা দাবী মাত্র। বাস্তবে মুহাম্মাদ সাল্লাল্লাহু ‘আলাইহি ওয়াসাল্লাম-এর আনীত দ্বীনই ইবরাহিমী দ্বীনের অনুরূপ। <br /> <br />মোটকথা, আল্লাহ্ তা'আলার পক্ষ থেকে যত রাসূল আগমন করেছেন এবং যত আসমানী গ্রন্থ ও শরীআত নাযিল হয়েছে, সে সবগুলোর প্রাণ হচ্ছে ইসলাম তথা আল্লাহ্‌র আনুগত্য। এ আনুগত্যের সারমর্ম হলো রিপুর কামনা-বাসনার বিপরীতে আল্লাহ্‌র নির্দেশের আনুগত্য এবং স্বেচ্ছাচারিতার অনুসরণ ত্যাগ করে হিদায়াতের অনুসরণ। পরিতাপের বিষয়, আজ ইসলামের নাম উচ্চারণকারী লক্ষ লক্ষ মুসলিম এ সত্য সম্পর্কে অজ্ঞ। তারা দ্বীনের নামেও স্বীয় কামনা-বাসনারই অনুসরণ করতে চায়। কুরআন ও হাদীসের এমন ব্যাখ্যাই তাদের কাছে পছন্দ, যা তাদের কামনা-বাসনার সাথে সামঞ্জস্যপূর্ণ। তারা শরীআতের পরিচ্ছদকে টেনে ছিন্ন-বিচ্ছিন্ন করে নিজেদের কামনার মূর্তিতে পরিয়ে দেয়ার চেষ্টা করে - যাতে বাহ্যদৃষ্টিতে শরীআতের অনুসরণ করছে বলেই মনে হতে পারে, কিন্তু প্রকৃতপক্ষে তা কামনারই অনুসরণ। গাফেলরা জানে না যে, এসব অপকৌশল ও অপব্যাখ্যার দ্বারা সৃষ্টিকে প্রতারিত করা গেলেও স্রষ্টাকে ধোকা দেয়া সম্ভব নয়; তাঁর জ্ঞান প্রতিটি অণু-পরমাণুতে পরিব্যপ্ত। তিনি মনের গোপন ইচ্ছা ও ভেদ পর্যন্ত দেখেন ও জানেন। তাঁর কাছে খাঁটি আনুগত্য ছাড়া কোন কিছুই গ্রহণীয় নয়। [তাফসীরে মাআরিফুল কুরআন] <br /></p></div></div></div></div><div class="panel panel-default"><div class="panel-heading" role="tab" id="heading_2_131_2"><h4 class="panel-title"><a role="button" data-toggle="collapse" data-parent="#accordion" href="#collapse_2_131_2" aria-expanded="true" aria-controls="collapse_2_131_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_131_2" class="panel-collapse collapse" role="tabpanel" aria-labelledby="heading_2_131_2"><div class="panel-body"><div class="tafseer_content"><b> ১৩০ থেকে ১৩৪ নং আয়াতের তাফসীর: </b><br />
<br />
এ আয়াতগুলোতে মুশরিকদের দাবি খণ্ডন করা হয়েছে। তারা নিজেদেরকে ইবরাহীম (আঃ)-এর ধর্মের অনুসারী বলে দাবি করত। অথচ তারা পূর্ণ মুশরিক ছিল। আল্লাহ তা‘আলা বলেন: ইবরাহীম (আঃ) তো তাওহীদ মান্যকারীদের ইমাম ছিলেন। তিনি তাওহীদকে শির্ক হতে পৃথককারী ছিলেন। বরং তিনি প্রত্যেক অংশীবাদীকে ও শির্ককে এবং কৃত্রিম মা‘বূদকে আন্তরিকভাবে ঘৃণা করতেন এবং তাদের প্রতি অসস্তুষ্ট ছিলেন। আল্লাহ তা‘আলা অন্যত্র বলেন:  <br />
<br />
(قُلْ اِنَّنِیْ ھَدٰنِیْ رَبِّیْٓ اِلٰی صِرَاطٍ مُّسْتَقِیْمٍﹰ دِیْنًا قِیَمًا مِّلَّةَ اِبْرٰھِیْمَ حَنِیْفًاﺆ وَمَا کَانَ مِنَ الْمُشْرِکِیْنَ) <br />
<br />
“বল, ‘আমার প্রতিপালক তো আমাকে সৎপথে পরিচালিত করেছেন। তা সুপ্রতিষ্ঠিত দীন, ইবরাহীমের ধর্মাদর্শ, সে ছিল একনিষ্ঠ এবং সে মুশরিকদের অন্তর্ভুক্ত ছিল না।”(সূরা আন‘আম ৬:১৬১)<br />
<br />
অত্র আয়াতে আল্লাহ তা‘আলা বর্ণনা করে দিলেন, মিল্লাতে ইবরাহীম হল দীন ইসলাম যা দিয়ে রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে প্রেরণ করেছেন। আল্লাহ তা‘আলা বলেন: <br />
<br />
(ثُمَّ أَوْحَيْنَآ إِلَيْكَ أَنِ اتَّبِعْ مِلَّةَ إِبْرَاهِيمَ) <br />
<br />
“এখন আমি তোমার প্রতি প্রত্যাদেশ করলাম, ‘তুমি একনিষ্ঠ ইব্রাহীমের ধর্মাদর্শ অনুসরণ কর। (সূরা নাহল ১৬:১২৩)<br />
<br />
সুতরাং যারা ইবরাহীম (আঃ)-এর এ তাওহীদী মিল্লাত থেকে বিমুখ হবে তারা নির্বোধ ছাড়া কিছুই নয়।<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) ইবরাহীম (আঃ)-এর শ্রেষ্ঠত্ব ও মহত্ব বর্ণনা করেছেন যে, তাকে দুনিয়াতে নির্বাচিত বান্দাদের আর আখিরাতে সৎ বান্দাদের অন্তর্ভুক্ত করা হয়েছে।<br />
<br />
আল্লাহ তা‘আলা তাঁকে যখনই আনুগত্যের নির্দেশ দিয়েছেন তখনই তিনি তা যথাযথভাবে পালন করেছেন।<br />
<br />
ইবরাহীম (আঃ) ও ইয়াকুব (আঃ) তাদের পরবর্তী বংশধরদের যে দীনের ওসীয়ত করে গেছেন তা কোন ইয়াহূদী ধর্ম নয়, কোন নাসরানী ধর্মও নয়। তা হল একমাত্র ইসলাম। এ ব্যাপারে কুরআনে অনেক আয়াত বিদ্যমান। যেমন আল্লাহ তা‘আলা বলেন:  <br />
<br />
(اِنَّ الدِّیْنَ عِنْدَ اللہِ الْاِسْلَامُﺤ وَمَا اخْتَلَفَ الَّذِیْنَ اُوْتُوا الْکِتٰبَ اِلَّا مِنْۭ بَعْدِ مَا جَا۬ءَھُمُ الْعِلْمُ بَغْیًۭا بَیْنَھُمْﺚ وَمَنْ یَّکْفُرْ بِاٰیٰتِ اللہِ فَاِنَّ اللہَ سَرِیْعُ الْحِسَابِ) <br />
<br />
“নিশ্চয়ই আল্লাহর কাছে মনোনীত জীবন-বিধান হচ্ছে ইসলাম। আর আহলে কিতাবরা তাদের কাছে জ্ঞান আসার পর কেবল পরস্পরে বিদ্বেষবশতঃ মতভেদ করেছে। আর যে আল্লাহর আয়াতকে অস্বীকার করবে, (তার জেনে রাখা উচিত) আল্লাহ দ্রুত হিসাব গ্রহণকারী।”(সূরা আল ইমরান ৩:১৯)<br />
<br />
অন্যত্র আল্লাহ তা‘আলা বলেন: <br />
<br />
(وَمَنْ یَّبْتَغِ غَیْرَ الْاِسْلَامِ دِیْنًا فَلَنْ یُّقْبَلَ مِنْھُﺆ وَھُوَ فِی الْاٰخِرَةِ مِنَ الْخٰسِرِیْنَ) <br />
<br />
“আর যে কেউ ইসলাম বাদ দিয়ে অন্য কোন জীবন ব্যবস্থা তালাশ করবে তার কাছ থেকে কিছুই কবূল করা হবে না এবং সে আখিরাতে ক্ষতিগ্রস্তদের অন্তর্ভুক্ত হবে।”(সূরা আল ইমরান ৩:৮৫)<br />
<br />
আল্লাহ তা‘আলা ইয়াহূদীদেরকে তিরস্কার ও ভর্ৎসনা করে বলেন- তোমরা দাবি কর যে, ইবরাহীম ও ইয়াকুব (আঃ) পরবর্তী বংশধরকে ইয়াহূদী ধর্মে প্রতিষ্ঠিত থাকার অসিয়ত করেছেন। তোমরা কি অসিয়তের সময় উপস্থিত ছিলে? যদি তা না হয় তাহলে তোমাদের দাবি মিথ্যা ও অহেতুক। বরং সকলেই একটাই দীনের অসিয়ত করেছেন তা হল ইসলাম। যদিও বিধি-বিধানে কিছু পার্থক্য ছিল। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন:  <br />
<br />
وَالْأَنْبِيَاءُ إِخْوَةٌ لِعَلَّاتٍ أُمَّهَاتُهُمْ شَتَّي وَدِينُهُمْ وَاحِدٌ <br />
<br />
নাবীরা সকলে বৈমাত্রেয় ভাই, মাতা ভিন্ন কিন্তু সকলের দীন একটাই। (সহীহ বুখারী হা: ৩৪৪৩)<br />
<br />
আল্লাহ তা‘আলা ইয়াহূদীদের লক্ষ করে আরো বলেন, তোমরা যারা বাপ-দাদার দোহাই দিয়ে নিজেদের সঠিক ধর্মের অনুসারী দাবি করছ, তোমাদের ঐ দোহাই দিয়ে লাভ নেই। তারা যা কিছু করেছে তা নিয়ে চলে গেছে। সুতরাং তাদের দোহাই দিয়ে কোন লাভ নেই, প্রকৃত জামিন হল সঠিক ঈমান ও সৎ আমল। যারা এ দু’টি নিয়ে আসবে তারাই সফলকাম হবে।<br />
<br />
<b> আয়াত হতে শিক্ষণীয় বিষয়: </b><br />
<br />
১. ইসলাম বর্জন করে অন্য ধর্ম অন্বেষণ করা বোকামির পরিচয়।<br />
২. মৃত্যুর পূর্বে ওসিয়ত করা শরীয়তসম্মত। তবে তা যেন কোন জুলুম না হয়। <br />
৩. ইয়াহূদীদের ভ্রান্ত দাবি সম্পর্কে অবগত হলাম।<br />
৪. সকল নাবীর ধর্ম ছিল ইসলাম এবং এর দিকেই তারা স্বীয় জাতিকে আহ্বান করেছেন।<br />
</div></div></div></div><div class="panel panel-default"><div class="panel-heading" role="tab" id="heading_2_131_3"><h4 class="panel-title"><a role="button" data-toggle="collapse" data-parent="#accordion" href="#collapse_2_131_3" aria-expanded="true" aria-controls="collapse_2_131_3"><i class="more-less fa fa-plus"></i>আহসানুল বায়ান</a></h4></div><div id="collapse_2_131_3" class="panel-collapse collapse" role="tabpanel" aria-labelledby="heading_2_131_3"><div class="panel-body"><div class="tafseer_content"><p>তার প্রতিপালক যখন তাকে বলেছিলেন, ‘আত্মসমর্পণ কর।’ সে বলেছিল, ‘বিশ্বজগতের প্রতিপালকের কাছে আত্ম-সমর্পণ করলাম।’ [১] <br /> <br /><br />[১] এই মহত্ত্ব ও মর্যাদা তিনি লাভ করেছিলেন, যেহেতু তিনি দৃষ্টান্তহীন অনুসরণ ও আনুগত্যের নমুনা পেশ করেছিলেন।</p></div></div></div></div><div class="panel panel-default"><div class="panel-heading" role="tab" id="heading_2_131_4"><h4 class="panel-title"><a role="button" data-toggle="collapse" data-parent="#accordion" href="#collapse_2_131_4" aria-expanded="true" aria-controls="collapse_2_131_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_131_4" class="panel-collapse collapse" role="tabpanel" aria-labelledby="heading_2_131_4"><div class="panel-body"><div class="tafseer_content"><p>যখন তার রব তাকে বললেন, ‘তুমি আত্মসমর্পণ কর’। সে বলল, ‘আমি সকল সৃষ্টির রবের কাছে নিজকে সমর্পণ করলাম’।</p></div></div></div></div><div class="panel panel-default"><div class="panel-heading" role="tab" id="heading_2_131_5"><h4 class="panel-title"><a role="button" data-toggle="collapse" data-parent="#accordion" href="#collapse_2_131_5" aria-expanded="true" aria-controls="collapse_2_131_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_131_5" class="panel-collapse collapse" role="tabpanel" aria-labelledby="heading_2_131_5"><div class="panel-body"><div class="tafseer_content"><p>স্মরণ কর, যখন তাকে তার পালনকর্তা বললেনঃ অনুগত হও। সে বললঃ আমি বিশ্বপালকের অনুগত হলাম।</p></div></div></div></div><div class="panel panel-default"><div class="panel-heading" role="tab" id="heading_2_131_6"><h4 class="panel-title"><a role="button" data-toggle="collapse" data-parent="#accordion" href="#collapse_2_131_6" aria-expanded="true" aria-controls="collapse_2_131_6"><i class="more-less fa fa-plus"></i>জহুরুল হক</a></h4></div><div id="collapse_2_131_6" class="panel-collapse collapse" role="tabpanel" aria-labelledby="heading_2_131_6"><div class="panel-body"><div class="tafseer_content"><p>স্মরণ করো! তাঁর প্রভু তাঁকে বললেন -- “ইসলাম গ্রহণ করো!” তিনি বললেন -- “আমি সমস্ত সৃষ্টজগতের প্রভুর কাছে আ‌ত্মসমর্পণ করছি।”</p></div></div></div></div></div>