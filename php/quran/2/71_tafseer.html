<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_71_0"><h4 class="panel-title"><a role="button" data-toggle="collapse" data-parent="#accordion" href="#collapse_2_71_0" aria-expanded="true" aria-controls="collapse_2_71_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_71_0" class="panel-collapse collapse" role="tabpanel" aria-labelledby="heading_2_71_0"><div class="panel-body"><div class="tafseer_content"><b> গাভীর ব্যাপারে ইয়াহূদীদের একগুয়েমীর জন্য মহান আল্লাহ তাদের কাজকে কঠিন করে দেন </b><br />
<br />
অত্র আয়াতের মাধ্যমে মহান আল্লাহ বানী ইসরাঈলের অবাধ্যতা, দুষ্টামি ও মহান আল্লাহর নির্দেশের ব্যাপারে তাদের খুঁটিনাটি প্রশ্নের বর্ণনা দিচ্ছেন। তাদের উচিত ছিলো হুকুম পাওয়া মাত্রই তার ওপর ‘আমল করা। কিন্তু তা না করে তারা বার বার প্রশ্ন করতে থাকে। ইবনু জুরাইজ (রহঃ) বলেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
<br />
"إنما أمروا بأدنى بقرة، ولكنهم لما شددوا على أنفسهم شدد الله عليهم؛ وايم الله لو أنهم لم يستثنوا ما بينت لهم آخر الأبد"<br />
<br />
‘নির্দেশ পাওয়া মাত্রই যদি তারা যে কোন গরু যবেহ করতো তাহলে তাই যথেষ্ট ছিলো। কিন্তু তারা ক্রমাগত প্রশ্ন করতে থাকে এবং তার ফলে কাজে কাঠিন্য বৃদ্ধি পায়। এমন কি যদি তারা ‘ইনশা’আল্লাহ’ না বলতো তাহলে কখনো এ কাঠিন্য দূর হতো না এবং এটা তাদের কাছেও প্রকাশিত হতো না।’ (হাদীসটি য‘ঈফ। সনদ মু‘যাল পর্যায়ের)<br />
<br />
তাদের প্রথম প্রশ্নের উত্তরে বলা হয় যে, এটা বৃদ্ধও নয় বা একেবারে কম বয়সেরও নয়, বরং মধ্যম বয়সের। ইবনু ‘আব্বাস (রাঃ), আবুল আলিয়া (রহঃ), সুদ্দী (রহঃ), মুজাহিদ (রহঃ), ইকরামাহ (রহঃ), ‘আতীয়া আল ‘আউফী (রহঃ), ‘আতা আল খুরাসানী (রহঃ), ওয়াহাব ইবনু মুনাব্বীহ (রহঃ), যাহ্হাক (রহঃ), হাসান বাসরী (রহঃ) এবং কাতাদাহও (রহঃ) অনুরূপ মতামত ব্যক্ত করেছেন। (তাফসীর ইবনু আবী হাতিম ১/২১৬) যাহ্হাক (রহঃ) বলেন যে, ইবনু ‘আব্বাস (রাঃ) বলেছেন, ঐ গাভীটি না ছিলো অধিক বয়স্কা, আর না অল্প বয়স্কা। বরং এটি ছিলো ঐ বয়সের যখন তা থাকে সর্বোচ্চ শক্তিশালী ও কর্মক্ষম। (তাফসীর ইবনু আবী হাতিম ১/২১৭)<br />
<br />
দ্বিতীয় প্রশ্নের উত্তরে এর রং বর্ণনা করা হয় যে, এটা হলদে রংয়ের সুদৃশ্য একটি গাভী। ইবনু ‘আব্বাস (রাঃ) গাভিটির রং হলদে বলেছেন। (তাফসীর ইবনু আবী হাতিম ১/২২১)<br />
<br />
ওয়াহাব ইবনু মুনাব্বীহ (রহঃ) বলেনঃ ‘এর রং এতো গাঢ় ছিলো যে, মনে হতো যেন এটা থেকে সূর্যের কিরণ উত্থিত হচ্ছে।’ (তাফসীর তাবারী ২/২০২) তাওরাতে এর রং লাল বর্ণনা করা হয়েছে। সম্ভবতঃ যিনি একে ‘আরবীতে অনুবাদ করেছেন তিনিই ভুল করেছেন। মহান আল্লাহই সবচেয়ে ভালো জানেন। ঐ রঙের ও ঐ বয়সের বহুগাভী তাদের চোখে পড়তো বলে তারা মূসা (আঃ)-কে বলে, হে মহান আল্লাহর নবী (সাল্লাল্লাহু ‘আলাইহি ওয়া সাল্লাম)! আপনি মহান আল্লাহকে অন্য কোন নিদর্শনের কথা জিজ্ঞেস করুন, যাতে করে আমাদের সন্দেহ কেটে যায়। ইনশা’আল্লাহ আমরা আবারো রাস্তা পেয়ে যাবো। যদি তারা ইনশা’আল্লাহ না বলতো তবে কিয়ামত পর্যন্ত তারা এ রকম গাভীর ঠিকানা পেতো না। আর যদি তারা প্রশ্নই না করতো তবে তাদের প্রতি এতো কঠোরতা অবলম্বন করা হতো না বরং যে কোন গাভী যবেহ করলেই যথেষ্ট হতো। এ বিষয়টি একটি মারফূ‘ হাদীসে আছে কিন্তু তার সনদটি গারীব। সঠিক কথা এটাই যে এটা আবূ হুরায়রাহ্ (রাঃ) এর নিজস্ব কথা। মহান আল্লাহ সবচেয়ে ভালো জানেন।<br />
<br />
<b> গাভীর বিশেষণ </b><br />
<br />
অতঃপর গাভীটির বিশেষণ বর্ণনা করা হচ্ছে এই বলে যে, তা জমি চাষাবাদ করার কাজে অথবা পানি সেচের কাজে ব্যবহৃত হয়নি। এর শরীরে কোন দাগ নেই। এটা একই রংয়ের, অন্য কোন রংয়ের মিশ্রণ মোটেই নেই। এটা সুস্থ ও সবল। এখন অনিচ্ছাকৃতভাবেই তারা এর কুরবানী দিতে এগিয়ে গেলো। এ জন্যই মহান আল্লাহ বলেন যে, তারা তা যবেহ করবে বলে মনে হচ্ছিলো না। (তাফসীর তাবারী ২/২১৯) বরং যবেহ না করার জন্যই তারা তালবাহানা করছিলো। এ ছাড়া ‘উবাইদাহ (রহঃ), মুজাহিদ (রহঃ), ওয়াহাব ইবনু মুনাব্বীহ (রহঃ), আবুল ‘আলিয়া (রহঃ) এবং ‘আব্দুর রহমান ইবনু যায়দ ইবনু আসলাম (রহঃ) বলেনঃ ইয়াহূদীরা ঐ গাভীটিকে অনেক মূল্য দিয়ে ক্রয় করেছিলো। (তাফসীর তাবারী ২/২২১) আবার কেউ কেউ বলেন যে তারা এর মূল্য শুনিয়ে ঘাবড়িয়ে গিয়েছিলো কোন কোন বর্ণনায় আছে যে তার মূল্য লেগেছিলো মোট তিনটি স্বর্ণ মুদ্রা। কিন্তু এ বর্ণনাটি এবং গাভীর ওযন পরিমাণ স্বর্ণ দেয়ার বর্ণনাটি, এ দু’টোই ইসরাঈলী বর্ণনা। সঠিক কথা এই যে তাদের নির্দেশ পালনের ইচ্ছা ছিলো না। কিন্তু এভাবে প্রকাশ হয়ে যাওয়ার ফলে এবং হত্যার মামলার কারণে তাদেরকে এটা মানতেই হয়েছিলো। মহান আল্লাহ সব চেয়ে বেশি জানেন। এ আয়াত দ্বারা এই মাস’আলার ওপর ও দালীল নেয়া যেতে পারে যে জন্তুকে না দেখে ও ধার দেয়া জায়িয। কেননা পূর্ণভাবে এর বৈশিষ্ট্যের বর্ণনাটি দেয়া হয়েছে। যেমন ইমাম মালিক (রহঃ), ইমাম আওযা‘ঈ (রহঃ), ইমাম লায়স (রহঃ), ইমাম শাফি‘ঈ (রহঃ), ইমাম আহমাদ ইবনু হাম্বাল (রহঃ) ও জমহুর ‘উলামার এটাই অভিমত। এর দালীল রূপে সহীহুল বুখারী ও সহীহ মুসলিমে বর্ণিত নিম্নের হাদীসটিও আনা যেতে পারে। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ কোন স্ত্রী যেন তার স্বামীর সামনে অপর কোন স্ত্রী লোকের বৈশিষ্ট্য এমন ভাবে বর্ণনা না করে যেন তাকে দেখছে। অন্য হাদীসে আছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) ভুলবশত হত্যা এবং স্বেচ্ছায় অনুরূপ হত্যা দিয়তের উট সমূহের বিশেষত্ব বর্ণনা করেছেন। তবে ইমাম আবূ হানীফা (রহঃ), ইমাম সাওরী (রহঃ) এবং অন্যান্য কূফীগণ বা-ই সালামকে সমর্থন করে না। তারা বলেন যে জন্তুসমূহের গুণাবলী ও অবস্থা পূর্ণভাবে বর্ণনা করা ছাড়া অবস্থা আয়ত্বে আসতে পারে না। এ ধরনের বর্ণনা ইবনু মাস‘উদ (রাঃ), হুযায়ফাহ ইবনু ইয়ামান (রাঃ) এবং আবদুর রহমান (রাঃ) প্রভৃতি মনীষীগণ হতে বর্ণিত হয়েছে। <br />
</div></div></div></div><div class="panel panel-default"><div class="panel-heading" role="tab" id="heading_2_71_1"><h4 class="panel-title"><a role="button" data-toggle="collapse" data-parent="#accordion" href="#collapse_2_71_1" aria-expanded="true" aria-controls="collapse_2_71_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_71_1" class="panel-collapse collapse" role="tabpanel" aria-labelledby="heading_2_71_1"><div class="panel-body"><div class="tafseer_content"><p>মূসা বললেন, ‘তিনি বলেছেন, সেটা এমন এক গাভি যা জমি চাষে ও ক্ষেতে পানি সেচের জন্য ব্যবহৃত হয়নি, সুস্থ ও নিখুঁত’। তারা বলল, ‘এখন তুমি সত্য নিয়ে এসেছ’। অবশেষে তারা সেটাকে যবেহ করলো, যদিও তারা তা করতে প্রস্তুত ছিলো না। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_71_2"><h4 class="panel-title"><a role="button" data-toggle="collapse" data-parent="#accordion" href="#collapse_2_71_2" aria-expanded="true" aria-controls="collapse_2_71_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_71_2" class="panel-collapse collapse" role="tabpanel" aria-labelledby="heading_2_71_2"><div class="panel-body"><div class="tafseer_content"><b> ৬৭ থেকে ৭৩ নং আয়াতের তাফসীর: </b><br />
<br />
মুসনাদ ইবনু আবি হাতিমে বর্ণিত হয়েছে যে, বানী ইসরাঈলের মধ্যে একটি ধনী লোক ছিল, যার কোন সন্তান ছিল না। তার উত্তরাধিকারী ছিল তার এক ভ্রাতুষ্পুত্র। সত্বর উত্তরাধিকার প্রাপ্তির আশায় সে তার চাচাকে হত্যা করে ফেলে এবং রাতে তাদের গ্রামের একটি লোকের দরজার ওপরে রেখে আসে এবং সকালে গিয়ে ঐ লোকটির ওপর হত্যার অপবাদ দেয়। অবশেষে এর দলের ও ওর দলের লোকেদের মধ্যে মারামারি ও খুনাখুনি হওয়ার উপক্রম হয়। এমন সময় তাদের জ্ঞানী লোকেরা তাদেরকে বলেন: তোমাদের মধ্যে আল্লাহর রাসূল মূসা (আঃ) বিদ্যমান থাকতে তোমরা একে অপরকে হত্যা করবে কেন? সুতরাং তারা মূসা (আঃ)-এর নিকট এসে ঘটনাটি বর্ণনা করে।<br />
<br />
তখন তিনি আল্লাহ তা‘আলার নির্দেশে তাদেরকে বলেন: <br />
<br />
(إِنَّ اللّٰهَ يَأْمُرُكُمْ أَنْ تَذْبَحُوْا بَقَرَةً) <br />
<br />
“নিশ্চয় আল্লাহ তোমাদেরকে আদেশ করেছেন যে, তোমরা একটি গরু ‘যবেহ’কর।”একথা শুনে তারা বলল: <br />
<br />
(أَتَتَّخِذُنَا هُزُوًا) <br />
<br />
“তুমি কি আমাদের সাথে উপহাস করছ?” তখন মূসা (আঃ) বললেন: <br />
<br />
(قَالَ أَعُوْذُ بِاللّٰهِ أَنْ أَكُوْنَ مِنَ الْجَاهِلِيْنَ) <br />
<br />
“আমি আল্লাহর নিকট আশ্রয় প্রার্থনা করছি যেন আমি মূর্খদের অন্তর্গত না হই।”<br />
<br />
তখন যদি তারা যেকোন একটি গরু যবাই করত তাহলেই যথেষ্ট হত। কিন্তু তারা কাঠিন্য অবলম্বন করল তখন আল্লাহ তা‘আলাও তাদের ওপর তা কঠিন করে দিলেন।<br />
<br />
তারপর তারা ঐরূপ গরু একটি লোকের নিকট পেল। যা তার কাছে ব্যতীত অন্য কারো নিকট ছিল না। লোকটি বলল: আল্লাহ তা‘আলার শপথ! এ গরুর চামড়া পূর্ণ স্বর্ণের কম মূল্যে আমি বিক্রয় করব না। সুতরাং তারা ঐ মূল্যেই তা কিনে নেয় এবং যবেহ করে। তারপর তারা ঐ যবেহকৃত গরুর একখণ্ড গোশ্ত দ্বারা ঐ মৃত ব্যক্তির ওপর আঘাত করে। তখন মৃতলোকটি দাঁড়িয়ে যায়। লোকগুলো তাকে জিজ্ঞাসা করে: তোমাকে কে হত্যা করেছে? সে বলল: “আমার এ ভ্রাতুষ্পুত্র।” একথা বলেই সে পুনরায় মরে যায়। ফলে তাকে মৃত ব্যক্তির কোন সম্পদ দেয়া হয়নি। (তাফসীর ইবনে কাসীর ১/২৮৫)<br />
<br />
এ আয়াতে বানী ইসরাঈলকে লক্ষ করে বলা হচ্ছে যে, তারা যেন আল্লাহ তা‘আলার এ নেয়ামতকে ভুলে না যায়, তিনি এমন এক স্বভাব বিরুদ্ধ ঘটনা ঘটালেন যার ফলে গরুর এক টুকরা গোশতের দ্বারা মৃত ব্যক্তির শরীরে আঘাত করায় সে জীবিত হয়ে যায় এবং সে তার হত্যাকারীর নাম বলে দেয়। ফলে একটি বড় বিবাদের নিস্পত্তি ঘটে। (তাফসীর ইবনে কাসীর, অত্র আয়াতের তাফসীর)<br />
<br />
উল্লেখ্য যে, এ ঘটনার মাধ্যমে আল্লাহ তা‘আলা আমাদের সতর্ক করলেন যে, “এরূপে আল্লাহ মৃতকে জীবিত করেন এবং স্বীয় নিদর্শনসমূহ প্রদর্শন করেন যাতে তোমরা হৃদয়ঙ্গম কর।”<br />
<br />
সুতরাং আমাদের সকল প্রকাশ্য ও অপ্রকাশ্য কর্ম আল্লাহ তা‘আলা জানেন ও দেখেন। তাঁকেই ভয় করে আমাদের সকল অপকর্ম বর্জন করা উচিত। <br />
<br />
<b> আয়াত হতে শিক্ষণীয় বিষয়: </b><br />
<br />
১. আল্লাহ তা‘আলা যে বিধান দেন তা মাথা পেতে নেয়া অবশ্য কর্তব্য, আর তা থেকে মুখ ফিরিয়ে নেয়া হারাম।<br />
২. শরয়ী বিধান পাওয়ার পর অহেতুক প্রশ্ন করা নিষেধ, এতে উপকারের চেয়ে অপকার বেশি হয়।<br />
৩. ইনশা-আল্লাহ বলার উপকার জানলাম। যেমন শেষবারে ইয়াহূদী ইনশা-আল্লাহ না বললে হয়তো আদিষ্ট গরু খুঁজে পেত না।<br />
৪. আল্লাহ তা‘আলা বানী ইসরাঈলের উক্ত ব্যক্তিকে যেমন মৃত্যুর পর জীবিত করেছেন আমাদেরকেও তেমন মৃত্যুর পর জীবিত করবেন।<br />
</div></div></div></div><div class="panel panel-default"><div class="panel-heading" role="tab" id="heading_2_71_3"><h4 class="panel-title"><a role="button" data-toggle="collapse" data-parent="#accordion" href="#collapse_2_71_3" aria-expanded="true" aria-controls="collapse_2_71_3"><i class="more-less fa fa-plus"></i>আহসানুল বায়ান</a></h4></div><div id="collapse_2_71_3" class="panel-collapse collapse" role="tabpanel" aria-labelledby="heading_2_71_3"><div class="panel-body"><div class="tafseer_content"><p>মূসা বলল, তিনি বলছেন, ‘এ এমন একটি গাভী যা জমির চাষে ও ক্ষেতে পানি সেচের জন্য ব্যবহূত হয়নি -- সুস্থ নিখুঁত।’ তারা বলল, ‘এখন তুমি সঠিক বর্ণনা এনেছ।’ অতঃপর তারা তা যবেহ করল, অথচ যবেহ করতে পারবে বলে মনে হচ্ছিল না। (১) <br /> <br />(১) তাদেরকে এই নির্দেশই দেওয়া হয়েছিল যে, তারা একটি গাভী যবেহ করবে। তারা যে কোন একটি গাভী যবেহ করলেই আল্লাহর আদেশ পালন হয়ে যেত। কিন্তু তারা আল্লাহর নির্দেশের উপর সোজাসুজি আমল করার পরিবর্তে খুঁটিনাটির পিছনে পড়ে বিভিন্ন রকমের প্রশ্ন করতে শুরু করে দিল। ফলে আল্লাহ তাআলাও তাদের সে কাজকে পর্যায়ক্রমে তাদের জন্য কঠিন করে দিলেন। আর এই জন্যই দ্বীনের (খুঁটিনাটির) ব্যাপারে গভীরভাবে অনুসন্ধান চালাতে ও কঠিনতা অবলম্বন করতে নিষেধ করা হয়েছে। (প্রকাশ যে, এই গাভী যবেহর ঘটনার উল্লেখের ফলেই এই সূরার নাম 'বাক্বারাহ' রাখা হয়েছে।)<br /><br /><br /></p></div></div></div></div><div class="panel panel-default"><div class="panel-heading" role="tab" id="heading_2_71_4"><h4 class="panel-title"><a role="button" data-toggle="collapse" data-parent="#accordion" href="#collapse_2_71_4" aria-expanded="true" aria-controls="collapse_2_71_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_71_4" class="panel-collapse collapse" role="tabpanel" aria-labelledby="heading_2_71_4"><div class="panel-body"><div class="tafseer_content"><p>সে বলল, ‘নিশ্চয় তিনি বলছেন, ‘নিশ্চয় তা এমন গাভী, যা ব্যবহৃত হয়নি জমি চাষ করায় আর না ক্ষেতে পানি দেয়ায়। সুস্থ যাতে কোন খুঁত নেই’। তারা বলল, ‘এখন তুমি সত্য নিয়ে এসেছ’। অতঃপর তারা তা যবেহ করল অথচ তারা তা করার ছিল না।</p></div></div></div></div><div class="panel panel-default"><div class="panel-heading" role="tab" id="heading_2_71_5"><h4 class="panel-title"><a role="button" data-toggle="collapse" data-parent="#accordion" href="#collapse_2_71_5" aria-expanded="true" aria-controls="collapse_2_71_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_71_5" class="panel-collapse collapse" role="tabpanel" aria-labelledby="heading_2_71_5"><div class="panel-body"><div class="tafseer_content"><p>তারা বলল, এবার সঠিক তথ্য এনেছ। অতঃপর তারা সেটা জবাই করল, অথচ জবাই করবে বলে মনে হচ্ছিল না।</p></div></div></div></div><div class="panel panel-default"><div class="panel-heading" role="tab" id="heading_2_71_6"><h4 class="panel-title"><a role="button" data-toggle="collapse" data-parent="#accordion" href="#collapse_2_71_6" aria-expanded="true" aria-controls="collapse_2_71_6"><i class="more-less fa fa-plus"></i>জহুরুল হক</a></h4></div><div id="collapse_2_71_6" class="panel-collapse collapse" role="tabpanel" aria-labelledby="heading_2_71_6"><div class="panel-body"><div class="tafseer_content"><p>তিনি বললেন, “নিঃসন্দেহ তিনি বলছেন, সেটি নিশ্চয়ই এমন বাছুর যাকে জোয়ালে জোতা হয় নি জমি চাষ করতে, বা ক্ষেতে পানিও দেয় না, সহি-সালামত, যার মধ্যে কোন খুতঁ নেই।” তারা বললে -- “এবার তুমি পুরোপুরি সত্য নিয়ে এসেছো।” সুতরাং তারা তাকে কুরবানি করল, আর দেখালো না যে তারা করল।</p></div></div></div></div></div>