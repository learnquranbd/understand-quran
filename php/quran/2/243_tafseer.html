<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_243_0"><h4 class="panel-title"><a role="button" data-toggle="collapse" data-parent="#accordion" href="#collapse_2_243_0" aria-expanded="true" aria-controls="collapse_2_243_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_243_0" class="panel-collapse collapse" role="tabpanel" aria-labelledby="heading_2_243_0"><div class="panel-body"><div class="tafseer_content"><b> মুত্যু ঘটানো লোকদের বর্ণনা </b><br />
<br />
ইবনু ‘আব্বাস (রাঃ) বলেন যে, এই লোকগুলো সংখ্যায় চার হাজার ছিলো। অন্য বর্ণনায় রয়েছে যে, তারা ছিলো আট হাজার। ইবনু আবী হাতিম (রহঃ) বর্ণনা করেন, ইবনু ‘আব্বাস (রাঃ) বলেছেনঃ আয়াতে যে লোকদের কথা বলা হয়েছে তারা ‘দাওয়ারদান’ নামক এক এলাকার বাসিন্দা ছিলো। ‘আলী ইবনু ‘আসিম (রহঃ) -ও বলেন যে, তারা দাওয়ারদান এলাকার অধিবাসী ছিলো যা ‘ইরাকের ওয়াসিত নামক স্থান থেকে কয়েক মাইল দূরে একটি গ্রাম। <br />
<br />
ওয়াকী‘ ইবনু জাররাহ (রহঃ) তার তাফসীরে বর্ণনা করেন যে, ইবনু ‘আব্বাস (রাঃ) বলেছেন, তারা সংখ্যায় ছিলো চার হাজার। প্লেগের ভয়ে তারা নিজ এলাকা ছেড়ে পালিয়ে যায়। তারা বলেছিলোঃ আমাদের এমন এক স্থানে চলে যাওয়া উচিত যেখানে গেলে মৃত্যু থেকে রক্ষা পাওয়া যাবে। অতঃপর তারা এমন এক এলাকায় উপস্থিত হয় যেখানে পৌঁছার পর মহান আল্লাহ্‌ বলেন, ‘মরে যাও’ ফলে তারা সবাই সেখানেই মারা যায়। কিছু কাল অতিক্রান্ত হওয়ার পর কোন এক নবী ঐ স্থান অতিক্রম করার সময় মহান আল্লাহ্‌র কাছে দু‘আ করলে মহান আল্লাহ্‌ তার দু‘আ কবূল করে তাদেরকে পুনর্জীবিত করেন। তাদের ব্যাপারেই মহান আল্লাহ্‌ এ আয়াতটি (২ নং সূরাহ বাকারাহ, আয়াত নং ২৪৩)  নাযিল করেন। <br />
<br />
 কেহ কেউ বলেন যে, তারা একটি জনশূন্য নির্মল বায়ুযুক্ত খোলা মাঠে অবস্থান করছিলো। অতঃপর তারা দু’জন ফিরিশতার চিৎকারে ধ্বংস হয়েগিয়েছিলো। দীর্ঘদিন অতিবাহিত হওয়ার ফলে তাদের অস্থিগুলোও ধ্বংস প্রাপ্ত হয়। সেই জায়গায় জনবসতি গড়ে উঠে। একবার হিযকীল নামে বানী ইসরাঈলের একজন নবী সেখান দিয়ে গমন করেন। তিনি তাদের পুনর্জীবনের জন্য প্রার্থনা করেন এবং মহান আল্লাহ্‌ তার প্রার্থনা কবূল করেন। মহান আল্লাহ্‌ নির্দেশ দেনঃ ‘তুমি বলো, ‘হে গলিত অস্থিগুলো! মহান আল্লাহ্‌র নির্দেশক্রমে তোমরা একত্রিত হয়ে যাও।’ অতঃপর প্রত্যেক শরীরের অস্থির কাঠামো দাঁড়িয়ে গেলো। এরপর তার ওপর মহান আল্লাহ্‌র নির্দেশ হলোঃ ‘তুমি বলো, ‘হে অস্থিগুলো! মহান আল্লাহ্‌র নির্দেশক্রমে তোমরা গোশত, শিরা ইত্যাদিও তোমাদের ওপর মিলিয়ে নাও।’ অতঃপর ঐ নবী (আঃ) -এর চোখের সামনে এটাও হয়ে গেলো। এরপর তিনি মহান আল্লাহ্‌র নির্দেশক্রমে আত্মাগুলোকে সম্বোধন করে বলেনঃ ‘হে আত্মাসমূহ! তোমরা মহান আল্লাহ্‌র হুকুমে পূর্বের নিজ নিজ দেহের ভিতর প্রবেশ করো।’ সাথে সাথে যেমন তারা এক সাথে সব মরে গিয়েছিলো তেমনই সবাই এক সাথে জীবিত হয়ে গেলো এবং স্বতঃস্ফূর্তভাবে তাদের মুখে উচ্চারিত হলোঃ سُبْحَانَكَلَاإِلٰهَإِلَّاأَنْتَ অর্থাৎ ‘আপনি পবিত্র! আপনি ছাড়া কেউ উপাস্য নেই।’ কিয়ামতের দিন ঐ দেহের সাথেই দ্বিতীয়বার আত্মার উত্থিত হওয়ার এটা দলীল। <br />
<br />
অতঃপর বলা হচ্ছেঃ ﴿اِنَّاللّٰهَلَذُوْفَضْلٍعَلَىالنَّاسِ﴾মানুষের ওপর মহান আল্লাহ্‌র বড়ই অনুগ্রহ রয়েছে যে, তিনি মহাশক্তির বড় বড় নিদর্শনাবলী তাদেরকে প্রদর্শন করছেন। কিন্তু ﴿اَكْثَرَالنَّاسِلَایَشْكُرُوْنَ﴾এটা সত্ত্বেও অধিকাংশ লোক মহান আল্লাহ্‌র কৃতজ্ঞতা প্রকাশ করছে না। <br />
এ আয়াত থেকে জানা যাচ্ছে যে, মহান আল্লাহ্‌ ছাড়া প্রাণ রক্ষা ও আশ্রয়লাভে অন্য কোন উপায় নেই। ঐ লোকগুলো প্লেগের ভয়ে পলায়ন করছিলো এবং ইহলৌকিক জীবনের প্রতি লোভী ছিলো, তাই তাদের প্রতি মহান আল্লাহ্‌র শাস্তি এসে যায় এবং তারা ধ্বংস হয়। মুসনাদ আহমাদে রয়েছে, যখন ‘উমার (রাঃ) সিরিয়ার দিকে গমন করেন এবং ‘সারাগ’ নামক স্থানে পৌঁছেন তখন আবূ ‘উবাইদাহ ইবনু জাররাহ (রাঃ) প্রমুখ সেনাপতিদের সাথে তাঁর সাক্ষাৎ ঘটে। তারা তাঁকে সংবাদ দেয় যে, সিরিয়ায় প্লেগ রোগ হয়েছে। তখন তারাও সেখানে যাবেন নাকি যাবে না এ নিয়ে তাদের মধ্যে মতভেদ সৃষ্টি হয়। অবশেষে, ‘আবদুর রহমান ইবনু ‘আউফ (রাঃ) এসে তাদের সাথে মিলিত হোন এবং বলেন, ‘আমি রাসূলুল্লাহ (সাল্লাল্লাহু ‘আলাইহি ওয়া সাল্লাম) -কে বলতে শুনেছিঃ<br />
<br />
إِذَا كَانَ بِأَرْضٍ وَأَنْتُمْ فِيهَا فَلَا تَخْرُجُوا فِرَارًا مِنْهُ، وَإِذَا سَمِعْتُمْ بِهِ بِأَرْضٍ فَلَا تَقْدَمُوا عَلَيْهِ" فَحَمِدَ اللَّهَ عُمَرُ ثُمَّ انْصَرَفَ.<br />
<br />
 ‘যখন এমন জায়গায় প্লেগ ছড়িয়ে পড়ে যেখানে তোমরা অবস্থান করছো তখন তোমরা তার ভয়ে পলায়ন করো না। আর যখন তোমরা কোন জায়গায় বসে সেখানকার সংবাদ শুনতে পাও তখন তোমরা সেখানে যেয়ো না।’ ‘উমার (রাঃ) এ কথা শুনে মহান আল্লাহ্‌র প্রশংসা করে সেখান হতে ফিরে যান। (মুসনাদ আহমাদ -১/১৯৪/১৬৮২, সহীহুল বুখারী-৬/৫৯২/৩৪৭৩, ফাতহুল বারী -১০/১৮৯, ১৯০১২/৩৬১, সহীহ মুসলিম-৪/১৭৪২/১০০) <br />
<br />
<b> জিহাদ থেকে পলায়ন করলেই মৃত্যু থেকে রেহাই পাওয়া যাবে না </b><br />
<br />
অতঃপর বলা হচ্ছেঃ ﴿ وَ قَاتِلُوْا فِیْ سَبِیْلِ اللّٰهِ وَ اعْلَمُوْۤا اَنَّ اللّٰهَ سَمِیْعٌ عَلِیْمٌ ﴾ ঐ লোকদের পলায়ন যেমন তাদেরকে মৃত্যু হতে রক্ষা করতে পারলো না, তদ্রুপ তোমাদেরও যুুদ্ধ হতে মুখ ফিরিয়ে নেয়া বৃথা। মৃত্যু ও আহার্য দু’টোই ভাগ্যে নির্ধারিত হয়ে রয়েছে। নির্ধারিত আহার্য বাড়বেও না কমবেও না। তদ্রুপ মৃত্যুও নির্ধারিত সময়ের পূর্বেও আসবে না অথবা পিছনেও সরে যাবে না। অন্য জায়গায় রয়েছেঃ<br />
<br />
﴿ اَلَّذِیْنَ قَالُوْا لِاِخْوَانِهِمْ وَ قَعَدُوْا لَوْ اَطَاعُوْنَا مَا قُتِلُوْا قُلْ فَادْرَءُوْا عَنْ اَنْفُسِكُمُ الْمَوْتَ اِنْ كُنْتُمْ صٰدِقِیْنَ ﴾<br />
<br />
 ‘ওরা তারা, যারা গৃহে বসে স্বীয় নিহত ভাইদের সম্বন্ধে বলেঃ যদি তারা আমাদের কথা মান্য করতো তাহলে নিহত হতো না। তুমি বলোঃ যদি তোমরা সত্যবাদী হও তাহলে নিজেদেরকে মৃত্যু হতে রক্ষা করো। (৩  নং সূরাহ্ আলি ‘ইমরান, আয়াত নং ১৬৮) অন্যস্থানে রয়েছেঃ<br />
<br />
﴿وَقَالُوْا رَبَّنَا لِمَ كَتَبْتَ عَلَیْنَا الْقِتَالَ١ۚ لَوْ لَاۤ اَخَّرْتَنَاۤ اِلٰۤى اَجَلٍ قَرِیْبٍ١ؕ قُلْ مَتَاعُ الدُّنْیَا قَلِیْلٌ١ۚ وَالْاٰخِرَةُ خَیْرٌ لِّمَنِ اتَّقٰى١۫ وَ لَا تُظْلَمُوْنَ فَتِیْلًا۝۷۷ اَیْنَ مَا تَكُوْنُوْا یُدْرِكْكُّمُ الْمَوْتُ وَ لَوْ كُنْتُمْ فِیْ بُرُوْجٍ مُّشَیَّدَةٍ ﴾<br />
<br />
 ‘আর তারা বললোঃ হে আমাদের রাব্ব! আপনি কেন আমাদের ওপর যুদ্ধ ফরয করলেন? কেন আমাদের আর কিছু কালের জন্য অবসর দিলেন না? তুমি বলোঃ পার্থিব ফায়দা সীমিত এবং ধর্মভীরুগণের জন্য পরকালই কল্যাণকর; এবং তোমরা খর্জুর বীজ পরিমাণও অত্যাচারিত হবে না। তোমরা যেখানেই থাকো না কেন, মৃত্যু তোমাদেরকে পেয়ে যাবে, যদিও তোমরা সুদৃঢ় দূর্গে অবস্থান করো। (৪নং সূরাহ নিসা, আয়াত নং৭৭-৭৮) এ স্থলে ইসলামী সৈনিকদের উদ্যমশীল নেতা, বীর পুরুষদের অগ্রগামী, মহান আল্লাহ্‌র তরবারী এবং ইসলামের আশ্রয়স্থল আবূ সুলাইমান খালিদ ইবনু ওয়ালিদ (রাঃ) -এর ঐ উক্তি উদ্ধৃত করা সম্পূর্ণ সময়োপযোগী হবে যা তিনি ঠিক মৃত্যুর সময় বলেছিলেন। তিনি বলেছিলেনঃ ‘মৃত্যুকে ভয়কারী, যুদ্ধ ক্ষেত্র হতে পলায়নকারী কাপুরুষের দল কোথায় রয়েছে? তারা দেখুক যে, আমার গ্রন্থিসমূহ মহান আল্লাহ্‌র পথে আহত হয়েছে। দেহের কোন জায়গা এমন নেই যেখানে তীর, তরবারী , বর্শা ও বল্লমের আঘাত লাগেনি। অথচ দেখো যে, আমি যুদ্ধ ক্ষেত্রে না থেকে বিছানায় পড়ে মৃত্যু বরণ করছি। (তাহযিব আত তাহযিব ৩/১২৪) <br />
<br />
<b> ‘উত্তম ঋণ’ এবং এর প্রতিদান </b><br />
<br />
﴿ مَنْ ذَا الَّذِیْ یُقْرِضُ اللّٰهَ قَرْضًا حَسَنًا ﴾ অতঃপর বিশ্বপ্রভু তাঁর বান্দাদেরকে তাঁর পথে খরচ করার উৎসাহ দিচ্ছেন। এরূপ উৎসাহ তিনি বিভিন্ন স্থানে দিয়েছেন। হাদীস-ই নযুলেও রয়েছেঃ ‘কে এমন আছে যে, সেই মহান আল্লাহ্‌কে ঋণ দিবে যিনি না দরিদ্র, আর না অত্যাচারী?’ (সহীহ মুসলিম-১/১৭১/৫২২, সুনান বায়হাক্বী-৩/২, মুসনাদ আবূ আওয়ানাহ-১/১৪৫) এই আয়াতটি (২ ঃ ২৪৫)  শুনে আবুদ দাহ্দাহ আনসারী (রাঃ) বলেছিলেনঃ হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম) ! ‘মহান আল্লাহ্‌ কি আমাদের নিকট ঋণ চাচ্ছেন?’ তিনি বলেন, ‘হ্যাঁ’। আবূদ দাহ্দাহ (রাঃ) তখন বলেনঃ ‘আমাকে আপনার হাতখানি দিন।’ অতঃপর তিনি তার হাতে রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর হতে নিয়ে বলেনঃ ‘আমি আমার ছয়শ’ খেজুর গাছ বিশিষ্ট বাগানটি আমার সর্বশ্রেষ্ঠ সম্মানিত মহান প্রভুকে ঋণ প্রদান করলাম।’ সেখান হতে সরাসরি তিনি বাগানে আগমন করেন এবং স্ত্রীকে ডাক দেনঃ ‘হে উম্মুদ দাহ্দাহ!’ স্ত্রী উত্তরে বলেনঃ ‘আমি উপস্থিত রয়েছি।’ তখন তিনি তাকে বলেনঃ ‘তুমি বেরিয়ে এসো। আমি এই বাগানটি আমার মহা সম্মানিত প্রভুকে ঋণ দিয়েছি।’ (হাদীসটি য‘ঈফ। তাফসীর ইবনু আবী হাতিম, আল মাজমা‘উযযাওয়ায়িদ-৩/১১৩) ‘করয-ই হাসান’ এর ভাবার্থ হলো মহান আল্লাহ্‌র পথে খরচ করা, সন্তানদের জন্য খরচ করা এবং মহান আল্লাহ্‌র পবিত্রতাও বর্ণনা করা। অতঃপর মহান আল্লাহ্‌ বলেনঃ﴿فَیُضٰعِفَهٗ لَهٗۤ اَضْعَافًا كَثِیْرَةً﴾ মহান আল্লাহ্‌ তা দ্বিগুণ বা বহুগুণ করে দিবেন।’ যেমন অন্য জায়গায় রয়েছেঃ<br />
<br />
﴿مَثَلُ الَّذِیْنَ یُنْفِقُوْنَ اَمْوَالَهُمْ فِیْ سَبِیْلِ اللّٰهِ كَمَثَلِ حَبَّةٍ اَنْۢبَتَتْ سَبْعَ سَنَابِلَ فِیْ كُلِّ سُنْۢبُلَةٍ مِّائَةُ حَبَّةٍ١ؕ وَ اللّٰهُ یُضٰعِفُ لِمَنْ یَّشَآءُ﴾<br />
<br />
 ‘যারা মহান আল্লাহ্‌র পথে স্বীয় ধন-সম্পদ ব্যয় করে তাদের উপমা যেমন একটি শস্য বীজ, তা হতে উৎপন্ন হলো সাতটি শীষ প্রথ্যেক শীষে উৎপন্ন হলো একশত শস্য, এবং মহান আল্লাহ্‌ যার জন্য ইচ্ছা করেন বর্ধিত করে দেন। (২ নং সূরাহ বাকারাহ, আয়াত নং ২৬১) এই আয়াতের তাফসীর ইনশা’আল্লাহ্‌ অতি সত্ত্বরই আসছে। আবূ হুরায়রাহ্ (রাঃ) -কে আবূ ‘উসমান আন নাহদী (রহঃ) জিজ্ঞেস করেন যে, আমি শুনেছি আপনি বলেন যে, এক একটি পুণ্যের বিনিময়ে এক লক্ষ পুণ্য পাওয়া যায়। তিনি বলেন এতে তুমি বিস্ময়বোধ করছো? আমি রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর নিকট শুনেছি একটি পুণ্যের বিনিময়ে দু’লক্ষ পুণ্য পাওয়া যায়। (হাদীসটি সহীহ। মুসনাদ আহমাদ -২/২৯৬/৭৯৩২) কিন্ত এ হাদীসটি গরীব। <br />
<br />
অতঃপর মহান আল্লাহ্‌ বলেন, ‘আহার্যের হ্রাস ও বৃদ্ধি মহান আল্লাহ্‌র পক্ষ থেকেই হয়ে থাকে। মহান আল্লাহ্‌র পথে খরচ করায় কার্পণ্য করো না। যাকে তিনি বেশি দিয়েছেন তার মধ্যেও যুক্তি সঙ্গত কারণ রয়েছে এবং যাকে দেননি তার মধ্যেও দূরদর্শীতা রয়েছে। তোমরা সবাই কিয়ামতের দিন তাঁর নিকট প্রত্যাবতীর্ত হবে।<br />
</div></div></div></div><div class="panel panel-default"><div class="panel-heading" role="tab" id="heading_2_243_1"><h4 class="panel-title"><a role="button" data-toggle="collapse" data-parent="#accordion" href="#collapse_2_243_1" aria-expanded="true" aria-controls="collapse_2_243_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_243_1" class="panel-collapse collapse" role="tabpanel" aria-labelledby="heading_2_243_1"><div class="panel-body"><div class="tafseer_content"><p>আপনি কি তাদের দেখেন নি যারা মৃত্যুভয়ে হাজারে হাজারে স্বীয় আবাসাভুমি পরিত্যাগ করেছিল? [১] অতঃপর আল্লাহ্‌ তাদেরকে বলেছিলেন, ‘তোমরা মরে যাও’। তারপর আল্লাহ্‌ তাদেরকে জীবিত করেছিলেন। নিশ্চয়ই আল্লাহ্‌ মানুষের প্রতি অনুগ্রহশিল; কিন্তু অধিকাংশ লোক কৃতজ্ঞতা প্রকাশ করে না। [২] <br /> <br />[১] বিভিন্ন বর্ণনায় এসেছে, কোন এক শহরে ইসরাঈল-বংশধরের কিছু লোক বাস করত। তাদের সংখ্যা ছিল প্রায় দশ হাজার। সেখানে এক মারাত্মক সংক্রামক ব্যাধির প্রাদুর্ভাব হয়। তারা ভীত-সন্ত্রস্ত হয়ে সে শহর ত্যাগ করে দুটি পাহাড়ের মধ্যবর্তী এক প্রশস্ত ময়দানে গিয়ে বসবাস করতে লাগল। আল্লাহ্ তা'আলা তাদের কাছে দু’জন ফেরেশ্‌তা পাঠালেন তাদেরকে এবং দুনিয়ার অন্যান্য জাতিকে একথা অবগত করানোর জন্য যে, মৃত্যুর ভয়ে পালিয়ে গিয়ে কেউ রক্ষা পেতে পারে না। ফেরেশ্‌তা দু’জন ময়দানের দু’ধারে দাঁড়িয়ে এমন এক বিকট শব্দ করলেন যে, তাদের সবাই একসাথে মরে গেল। দীর্ঘকাল পর ইসরাঈল-বংশধরদের একজন নবী সেখান দিয়ে যাওয়ার পথে সেই বন্ধ জায়গায় বিক্ষিপ্ত অবস্থায় হাড়-গোড় পড়ে থাকতে দেখে বিস্মিত হলেন। তখন ওহীর মাধ্যমে তাকে মৃত লোকদের সমস্ত ঘটনা অবগত করানো হল। তখন তিনি দোআ করলেন এবং আল্লাহ্‌ তাদেরকে জীবিত করে দিলেন। [ইবনে কাসীর] <br /> <br />এ ঘটনাটি দুনিয়ার সমস্ত চিন্তাশীল বুদ্ধিজীবীকে সৃষ্টিবলয় সম্পর্কিত চিন্তা-ভাবনার ক্ষেত্রে এক নতুন দিগন্তের সন্ধান দেয়। তদুপরি এটা কেয়ামত অস্বীকারকারীদের জন্য একটা অকাট্য প্রমাণ হওয়ার সাথে সাথে এ বাস্তব সত্য উপলব্ধি করার পক্ষেও বিশেষ সহায়ক যে, মৃত্যুর ভয়ে পালিয়ে থাকা তা জিহাদ হোক বা প্লেগ মহামারীই হোক, আল্লাহ্‌ এবং তাঁর নির্ধারিত নিয়তি বা তাকদীরের প্রতি যারা বিশ্বাসী তাদের পক্ষে সমীচীন নয়। যার এ বিশ্বাস রয়েছে যে, মৃত্যুর একটা নির্ধারিত সময় রয়েছে, নির্ধারিত সময়ের এক মুহুর্ত পূর্বেও তা হবে না এবং এক মূহুর্ত পরেও তা আসবে না, তাদের পক্ষে এরূপ পলায়ন অর্থহীন এবং আল্লাহ্‌র অসন্তুষ্টির কারণ। <br /> <br />[২] এ আয়াত কয়েকটি বিষয়ের সমাধান করে দিয়েছে। প্রথমতঃ আল্লাহ্‌র নির্ধারিত তাকদীরের উপর কোন তদবীর কার্যকর হতে পারে না। জিহাদ বা মহামারীর ভয়ে পালিয়ে গিয়ে প্রাণ বাঁচানো যায় না, আর মহামারীগ্রস্ত স্থানে অবস্থান করাও মৃত্যুর কারণ হতে পারে না। মৃত্যুর একটি সুনির্দিষ্ট সময় রয়েছে, যার কোন ব্যতিক্রম হওয়ার নয়। দ্বিতীয়তঃ কোনখানে কোন মহামারী কিংবা কোন মারাত্মক রোগ-ব্যাধি দেখা দিলে সেখান থেকে পালিয়ে অন্যত্র আশ্রয় নেয়া বৈধও নয়। রাসূল সাল্লাল্লাহু '‘আলাইহি ওয়াসাল্লাম-এর এরশাদ মোতাবেক অন্য এলাকার লোকের পক্ষেও মহামারীগ্রস্ত এলাকায় যাওয়া বৈধ নয়। হাদীসে বলা হয়েছেঃ ‘সে রোগের মাধ্যমে আল্লাহ্ তা'আলা তোমাদের পূর্ববতী বিভিন্ন উম্মতের উপর আযাব নাযিল করেছেন। সুতরাং যখন তোমরা শুনবে যে, কোন শহরে প্লেগ প্রভৃতি মহামারী দেখা দিয়েছে, তখন সেখানে যেও না। আর যদি কোন এলাকাতে এ রোগ দেখা দেয় এবং তুমি সেখানেই থাক, তবে সেখান থেকে পলায়ন করবে না’। [বুখারী&#59; ৩৪৭৩, মুসলিম&#59; ২২১৮] <br /> <br /> ইসলামের মৌলিক বিশ্বাস হচ্ছে এই যে, ‘কোথাও যাওয়া মৃত্যুর কারণ হতে পারে না, আবার কোনখান থেকে পালিয়ে যাওয়াও মৃত্যুর হাত থেকে রেহাই পাওয়ার উপায় নয়'। এ মৌলিক বিশ্বাসের পাশাপাশি আলোচ্য নির্দেশটি নিঃসন্দেহে বিশেষ তাৎপর্যপূণ। <br /> <br />প্রথমতঃ মহামারীগ্রস্ত এলাকার বাইরের লোককে আসতে নিষেধ করার একটি তাৎপর্য এই যে, এমনও হতে পারে যে, সেখানে গমন করার পর তার হায়াত শেষ হওয়ার দরুনই এ রোগে আক্রান্ত হয়ে সে মৃত্যুবরণ করলঃ এতদসত্ত্বেও আক্রান্ত ব্যক্তির মনে এমন ধারণা হতে পারে যে, সেখানে না গেলে হয়ত সে মারা যেত না। তাছাড়া অন্যান্য লোকেরও হয়ত এ ধারণাই হবে যে, এখানে না এলে মৃত্যু হত না। অথচ যা ঘটেছে তা পূর্বেই নির্ধারিত ছিল। যেখানেই থাকত, তার মৃত্যু এ সময়েই হত ! এ আদেশের মাধ্যমে মুসলিমদেরকে ঈমানের ব্যাপারে সন্দেহসংশয় থেকে রক্ষা করা হয়েছে। যাতে করে তারা কোন ভুল বোঝাবুঝির শিকার না হয়। <br /> <br />দ্বিতীয়তঃ এতে আল্লাহ্ তা'আলা মানুষকে উপদেশ দিয়েছেন যে, যেখানে কষ্ট হওয়ার বা মৃত্যুর আশংকা থাকে, সেখানে যাওয়া উচিত নয়; বরং সাধ্যমত ঐসব বস্তু থেকে বিরত থাকার চেষ্টা করা কর্তব্য, যা তার জন্য ধ্বংস বা ক্ষতির কারণ হয়ে দাঁড়াতে পারে। তাছাড়া নিজের জানের হেফাযত করা প্রত্যেক মানুষের জন্য ওয়াজিব ঘোষণা করা হয়েছে। এ নিয়মের চাহিদাও তাই যে, আল্লাহ্‌র দেয়া তাকদীরে পূর্ণ বিশ্বাস রেখে যথাসাধ্য সতর্কতামূলক ব্যবস্থা অবলম্বন করতে হবে। যেসব স্থানে প্রাণ নাশের আশংকা থাকে, সেসব স্থানে না যাওয়াও এক প্রকার সতর্কতামূলক তদবীর। এমনিভাবে সংশ্লিষ্ট এলাকার লোকদেরকে সে স্থান থেকে পলায়ন করতে নিষেধ করার মাঝেও বহু তাৎপর্য নিহিতঃ একটি হচ্ছে এই যে, যদি এ পলায়নের প্রথা চলতে থাকে, তবে সাধারণভাবে ও সমষ্টিগতভাবে সবাই ক্ষতিগ্রস্ত হবে। যারা সক্ষম ও সবল তারা তো সহজেই পালাতে পারে, কিন্তু যারা দুর্বল তাদের কি অবস্থা হবে? আর যারা রোগাক্রান্ত, তাদের সেবা-শুশ্রুষা কিংবা মরে গেলে দাফন-কাফনেরই বা কি ব্যবস্থা হবে? দ্বিতীয়তঃ যারা সেখানে ছিল, তাদের মধ্যে হয়ত রোগের জীবাণু প্রবেশ করে থাকবে। এমতাবস্থায় তারা যদি বাড়ী-ঘর থেকে বের হয়ে থাকে, তবে তাদের দুঃখ-দুর্দশা আরও বেড়ে যাবে। কারণ প্রবাস জীবনে রোগাক্রান্ত হলে যে কি অবস্থা তা সবারই জানা। তৃতীয়তঃ যদি তাদের মধ্যে রোগের জীবাণু ক্রিয়া করে থাকে, তবে তা বিভিন্ন এলাকায় ছড়িয়ে পড়বে। আর যদি নিজের জায়গায় আল্লাহ্‌র উপর ভরসা করে পড়ে থাকে, তবে হয়ত নাজাত পেতে পারে। আর যদি এ রোগে মারা যাওয়াই তার ভাগ্যে থাকে, তবে ধৈর্য ও স্থিরতা অবলম্বনের বদলায় শহীদের মর্যাদা লাভ করবে। আয়েশা রাদিয়াল্লাহু আনহা বলেন, তিনি রাসূল সাল্লাল্লাহু ‘আলাইহি ওয়াসাল্লামকে প্লেগ মহামারী সম্পর্কে জিজ্ঞেস করলে রাসূল সাল্লাল্লাহু ‘আলাইহি ওয়াসাল্লাম তাকে বলেছেন, &#34;এ রোগটি আসলে শাস্তিরূপে নাযিল হয়েছিল এবং যে জাতিকে শাস্তি দেয়া উদ্দেশ্য হত তাদের ভেতর পাঠানো হত। অতঃপর আল্লাহ্ তাআলা একে মুমিনদের জন্য রহমতে পরিবর্তিত করে দিয়েছেন। আল্লাহ্‌র যেসব বান্দা এ রোগের প্রাদুর্ভাব দেখা দেয়া সত্বেও নিজ এলাকায়ই ধৈর্য সহকারে বসবাস করে এবং এ বিশ্বাস রাখে যে, তার শুধু সে বিপদই হতে পারে, যা আল্লাহ্‌ তা'আলা তার জন্য লিখে রেখেছেন, তবে এমন ব্যক্তি শহীদের মত সওয়াব পাবে’ [বুখারীঃ ৫৭৩৪] <br /> <br />রাসূল সাল্লাল্লাহু ‘আলাইহি ওয়াসাল্লাম-এর বাণীঃ ‘প্লেগ শাহাদাত এবং প্লেগ আক্রান্ত ব্যক্তি শহীদ’ [বুখারীঃ ৫৭৩২] এর ব্যাখ্যাও তাই। [মাআরিফুল কুরআন থেকে সংক্ষেপিত ও পরিমার্জিত] <br /></p></div></div></div></div><div class="panel panel-default"><div class="panel-heading" role="tab" id="heading_2_243_2"><h4 class="panel-title"><a role="button" data-toggle="collapse" data-parent="#accordion" href="#collapse_2_243_2" aria-expanded="true" aria-controls="collapse_2_243_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_243_2" class="panel-collapse collapse" role="tabpanel" aria-labelledby="heading_2_243_2"><div class="panel-body"><div class="tafseer_content"><b> ২৪৩-২৪৫ নং আয়াতের তাফসীর: </b><br />
<br />
২৪৩ নং আয়াতে বর্ণিত ঘটনা বানী ইসরাঈলের কোন এক জাতির সাথে সম্পৃক্ত। সহীহ হাদীসে এর বিস্তারিত বর্ণনা আসেনি। তারা তাদের বাড়ি থেকে মৃত্যুর ভয়ে পালিয়ে গিয়েছিল। কিন্তু পালিয়েও মৃত্যুর হাত থেকে রেহাই পায়নি। আল্লাহ তা‘আলা তাদেরকে মহামারি দ্বারা ধ্বংস করে দিলেন। পরে নাবী হিযক্বীল (আঃ)-এর দু‘আয় আল্লাহ তা‘আলা সকলকে জীবিত করেন। এরা জিহাদে নিহত হওয়ার ভয়ে অথবা মহামারী রোগের ভয়ে নিজেদের ঘর বাড়ি ছেড়ে বের হয়ে গিয়েছিল; যাতে মৃত্যুর হাত থেকে বেঁচে যায়। কিন্তু আল্লাহ তা‘আলা তাদেরকে মৃত্যু দিয়ে প্রথমতঃ এ কথা জানিয়ে দিলেন যে, আল্লাহ তা‘আলা কর্তৃক নির্ধারিত মৃত্যু থেকে পলায়ন করে তোমরা কোথাও যেতে পারবে না। দ্বিতীয়তঃ এ কথাও জানিয়ে দিলেন যে, মানুষের শেষ আশ্রয়স্থল হলেন একমাত্র আল্লাহ তা‘আলা। তৃতীয়তঃ আল্লাহ তা‘আলা পুনরায় সৃষ্টি করার ওপর ক্ষমতাবান। তিনি সমস্ত মানুষকে সেভাবে জীবিত করবেন যেমন তাদেরকে মৃত্যুর পর জীবিত করলেন।<br />
<br />
তাই মৃত্যুর ভয়ে জিহাদ করা থেকে বিরত থাকা বা পলায়ন করার কোন সুযোগ নেই। কারণ মৃত্যু যার যেখানে রয়েছে সেখানেই হবে। আল্লাহ তা‘আলা বলেন: <br />
<br />
(أَيْنَمَا تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ) <br />
<br />
“তোমরা যেখানেই থাক না কেন মৃত্যু তোমাদের নাগাল পাবেই, এমনকি সুউচ্চ সুদৃঢ় দুর্গে অবস্থান করলেও।” (সূরা নিসা ৪:৭৮)<br />
<br />
(قَرْضًا حَسَنًا) <br />
<br />
‘উত্তম ঋণ’প্রদান করার অর্থ: আল্লাহ তা‘আলার পথে এবং জিহাদে মাল ব্যয় করা। অর্থাৎ জানের সাথে মাল কুরবানী দিতেও দ্বিধাবোধ কর না।<br />
<br />
যারা আল্লাহ তা‘আলার পথে ব্যয় করে তাদের সম্পদ আল্লাহ তা‘আলা বহুগুণে বাড়িয়ে দেন। অন্যত্র আল্লাহ তা‘আলা বলেন: <br />
<br />
(مَثَلُ الَّذِیْنَ یُنْفِقُوْنَ اَمْوَالَھُمْ فِیْ سَبِیْلِ اللہِ کَمَثَلِ حَبَّةٍ اَنْۭبَتَتْ سَبْعَ سَنَابِلَ فِیْ کُلِّ سُنْۭبُلَةٍ مِّائَةُ  حَبَّةٍﺚ وَاللہُ یُضٰعِفُ لِمَنْ یَّشَا۬ئُﺚ وَاللہُ وَاسِعٌ عَلِیْمٌ) <br />
<br />
“যারা আল্লাহর পথে তাদের মাল খরচ করে তাদের উদাহরণ হচ্ছে একটি শস্যদানা যা সাতটি শীষ উৎপন্ন করে। প্রত্যেক শীষে এক শত শস্যদানা থাকে আর আল্লাহ যাকে চান তাকে বাড়িয়ে দেন। আল্লাহ প্রশস্তকারী, মহাজ্ঞানী।”(সূরা বাকারাহ ২:২৬১)<br />
<br />
এটি মনে করা যাবে না যে, আল্লাহ তা‘আলা অভাবগ্রস্থ হয়ে পড়েছেন যার ফলে তিনি ঋণ চাচ্ছেন। আসলে বিষয়টি এমন নয়। আল্লাহ তা‘আলার কোন ঋণের প্রয়োজন নেই, তিনি অমুখাপেক্ষী। আল্লাহ তা‘আলা বলেন: <br />
<br />
(مَا عِنْدَكُمْ يَنْفَدُ وَمَا عِنْدَ اللّٰهِ بَاقٍ) <br />
<br />
“তোমাদের নিকট যা আছে তা নিঃশেষ হবে এবং আল্লাহর নিকট যা আছে তা স্থায়ী।”(সূরা নাহল ১৬:৯৬)<br />
<br />
অন্যত্র আল্লাহ তা‘আলা বলেন: <br />
<br />
(وَاللّٰهُ الْغَنِيُّ وَأَنْتُمُ الْفُقَرَآءُ) <br />
<br />
“আল্লাহ হলেন ধনী (অমুখাপেক্ষী) আর তোমরা হচ্ছ অভাবগ্রস্ত (মুখাপেক্ষী)।”(সূরা মুহাম্মাদ ৪৭:৩৮)<br />
<br />
সুতরাং আল্লাহ তা‘আলাকে করযে হাসানা দেয়ার অর্থ হলো আল্লাহ তা‘আলার পথে ব্যয় করা এবং আল্লাহ তা‘আলার সন্তুষ্টি অর্জনের লক্ষ্যে অসহায় ব্যক্তিদের করযে হাসানা বা সাহায্য-সহযোগিতা দেয়া।<br />
<br />
আল্লাহ তা‘আলা যাকে ইচ্ছা রিযিক বৃদ্ধি করে দেন আবার যাকে ইচ্ছা রিযিক কমিয়ে দেন। এতে কারো হাত নেই।<br />
<br />
<b> আয়াত থেকে শিক্ষণীয় বিষয়: </b><br />
<br />
১. কোন শহর বা এলাকায় মহামারি দেখা দিলে সে এলাকা থেকে বের হওয়া নিষেধ। অনুরূপভাবে বাইরের এলাকা থেকে প্রবেশ করাও নিষেধ।<br />
২. মুসলিম নেতা যখন জিহাদে যোগদানের আহ্বান জানাবে তখন সকলের জন্য জিহাদ করা ওয়াজিব।<br />
৩. আল্লাহ তা‘আলার রাস্তায় ব্যয় করার ফযীলাত।<br />
</div></div></div></div><div class="panel panel-default"><div class="panel-heading" role="tab" id="heading_2_243_3"><h4 class="panel-title"><a role="button" data-toggle="collapse" data-parent="#accordion" href="#collapse_2_243_3" aria-expanded="true" aria-controls="collapse_2_243_3"><i class="more-less fa fa-plus"></i>আহসানুল বায়ান</a></h4></div><div id="collapse_2_243_3" class="panel-collapse collapse" role="tabpanel" aria-labelledby="heading_2_243_3"><div class="panel-body"><div class="tafseer_content"><p>তুমি কি তাদের দেখনি, যারা মৃত্যু-ভয়ে হাজারে হাজারে আপন ঘর-বাড়ি পরিত্যাগ করেছিল? অতঃপর আল্লাহ তাদেরকে বলেছিলেন, ‘তোমাদের মৃত্যু হোক।’ পরে তাদেরকে জীবিত করলেন।[১] নিশ্চয়, আল্লাহ মানুষের প্রতি অনুগ্রহশীল; কিন্তু অধিকাংশ লোক কৃতজ্ঞতা প্রকাশ করে না। <br /> <br />[১] এ ঘটনা বিগত কোন জাতির। কোন সহীহ হাদীসে এর বিস্তারিত আলোচনা আসেনি। তফসীরের বর্ণনায় এটাকে বনী-ইস্রাঈলদের যুগের ঘটনা বলা হয়েছে এবং যে নবীর দু'আয় তাদেরকে মহান আল্লাহ পুনরায় জীবিত করেছিলেন, তাঁর নাম 'হিযক্বীল' বলা হয়েছে। এরা জিহাদে নিহত হয়ে যাওয়ার ভয়ে অথবা মহামারী রোগের ভয়ে নিজেদের ঘর থেকে বের হয়ে গিয়েছিল; যাতে মৃত্যুর হাত থেকে বেঁচে যায়। কিন্তু মহান আল্লাহ তাদেরকে মৃত্যু দিয়ে প্রথমতঃ এ কথা জানিয়ে দিলেন যে, আল্লাহ কর্তৃক নির্ধারিত ভাগ্য থেকে বেঁচে তোমরা কোথাও যেতে পারবে না। দ্বিতীয়তঃ এও জানিয়ে দিলেন যে, মানুষের শেষ আশ্রয়স্থল হলেন মহান আল্লাহ। তৃতীয়তঃ আল্লাহ তাআলা পুনরায় সৃষ্টি করার উপর ক্ষমতাবান। তিনি সমস্ত মানুষকে ঐভাবেই জীবিত করবেন, যেভাবে তাদেরকে মৃত্যু দিয়ে জীবিত করে দিলেন। পরের আয়াতে মুসলিমদেরকে জিহাদ করার নির্দেশ দেওয়া হচ্ছে। জিহাদের পূর্বে এই ঘটনা বর্ণনা করার যৌক্তিকতা হল, জিহাদ থেকে পিছপা হয়ো না। জীবন ও মরণ তো আল্লাহর হাতে এবং এই মরণের সময়ও নির্ধারিত। অতএব জিহাদ থেকে পালিয়ে তা রোধ করতে পারবে না। <br /></p></div></div></div></div><div class="panel panel-default"><div class="panel-heading" role="tab" id="heading_2_243_4"><h4 class="panel-title"><a role="button" data-toggle="collapse" data-parent="#accordion" href="#collapse_2_243_4" aria-expanded="true" aria-controls="collapse_2_243_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_243_4" class="panel-collapse collapse" role="tabpanel" aria-labelledby="heading_2_243_4"><div class="panel-body"><div class="tafseer_content"><p>তুমি কি তাদেরকে দেখনি, যারা তাদের গৃহসমূহ থেকে বের হয়েছে মৃত্যুর ভয়ে এবং তারা ছিল হাজার-হাজার? অতঃপর আল্লাহ তাদেরকে বললেন, ‘তোমরা মরে যাও’! তারপর তিনি তাদেরকে জীবিত করলেন। নিশ্চয় আল্লাহ তো মানুষের উপর অনুগ্রহশীল। কিন্তু অধিকাংশ মানুষ শুকরিয়া আদায় করে না।</p></div></div></div></div><div class="panel panel-default"><div class="panel-heading" role="tab" id="heading_2_243_5"><h4 class="panel-title"><a role="button" data-toggle="collapse" data-parent="#accordion" href="#collapse_2_243_5" aria-expanded="true" aria-controls="collapse_2_243_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_243_5" class="panel-collapse collapse" role="tabpanel" aria-labelledby="heading_2_243_5"><div class="panel-body"><div class="tafseer_content"><p>তুমি কি তাদেরকে দেখনি, যারা মৃত্যুর ভয়ে নিজেদের ঘর ছেড়ে বেরিয়ে গিয়েছিলেন? অথচ তারা ছিল হাজার হাজার। তারপর আল্লাহ তাদেরকে বললেন মরে যাও। তারপর তাদেরকে জীবিত করে দিলেন। নিশ্চয়ই আল্লাহ মানুষের উপর অনুগ্রহকারী। কিন্তু অধিকাংশ লোক শুকরিয়া প্রকাশ করে না।</p></div></div></div></div><div class="panel panel-default"><div class="panel-heading" role="tab" id="heading_2_243_6"><h4 class="panel-title"><a role="button" data-toggle="collapse" data-parent="#accordion" href="#collapse_2_243_6" aria-expanded="true" aria-controls="collapse_2_243_6"><i class="more-less fa fa-plus"></i>জহুরুল হক</a></h4></div><div id="collapse_2_243_6" class="panel-collapse collapse" role="tabpanel" aria-labelledby="heading_2_243_6"><div class="panel-body"><div class="tafseer_content"><p>তুমি কি তাদের বিষয়ে ভাব নি যারা তাদের বাড়িঘর থেকে বেরিয়ে এসেছিল মৃত্যুর ভয়ে, আর তারা হাজারে হাজারে ছিল? তারপর আল্লাহ্ তাদের বললেন -- ''তোমরা মরো’’ এরপর তিনি তাদের জীবনদান করলেন। নিঃসন্দেহ আল্লাহ্ অবশ্যই মানুষের প্রতি অশেষ করুণাময়, কিন্তু অধিকাংশ লোকেই শুকুরানা আদায় করে না।</p></div></div></div></div></div>