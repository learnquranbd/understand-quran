<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_60_0"><h4 class="panel-title"><a role="button" data-toggle="collapse" data-parent="#accordion" href="#collapse_2_60_0" aria-expanded="true" aria-controls="collapse_2_60_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_60_0" class="panel-collapse collapse" role="tabpanel" aria-labelledby="heading_2_60_0"><div class="panel-body"><div class="tafseer_content"><b> বারোটি গোত্রের জন্য বারোটি ঝর্ণা দান </b><br />
<br />
এখানে বানী ইসরাঈলকে আর একটি নি‘য়ামতের কথা স্মরণ করানো হচ্ছে যে, যখন তাদের নবী মূসা (আঃ) তাদের জন্য মহান আল্লাহর নিকট পানির প্রার্থনা জানালেন, তখন মহান আল্লাহ বারোটি প্রস্রবণ সেই পাথর হতে বের করলেন যা তাদের সাথে থাকতো এবং তাদের প্রত্যেক গোত্রের জন্য তিনি এক একটি ঝর্ণা প্রবাহিত করে দেন যা প্রত্যেক গোত্র জেনে নেয়। অতঃপর মহান আল্লাহ তাদেরকে বলেন যে, তারা যেন ‘মান্না’ ও ‘সালওয়া’ খেতে থাকে এবং ঐ ঝর্ণার পানি পান করতে থাকে, আর বিনা পরিশ্রমে প্রাপ্ত ঐ আহার্য ও পানীয় খেয়ে ও পান করে যেন তারা তাঁর ‘ইবাদত করতে থাকে, আর তারা যেন তাঁর অবাধ্য হয়ে দুনিয়ার বুকে ফাসাদ সৃষ্টি না করে, নচেৎ সেই নি‘য়ামত তাদের নিকট হতে কেড়ে নেয়া হবে।<br />
<br />
ইবনু ‘আব্বাস (রাঃ) বলেন যে, সেটা একটা চার কোণ বিশিষ্ট পাথর ছিলো যা তাদের সাথেই থাকতো। মহান আল্লাহর নির্দেশক্রমে মূসা (আঃ) তার ওপর লাঠি দ্বারা আঘাত করলে চার কোণা হতে তিনটি করে বারোটি ঝর্ণা বেরিয়ে আসে। পাথরটি বলদের মাথার মতো ছিলো যা বলদের ওপর চাপিয়ে দেয়া হতো। তারা যেখানে যেখানে অবতরণ করতো, পাথরটি নামিয়ে রাখতো এবং লাঠির আঘাত করতেই এটা হতে ঝর্ণা বেরিয়ে আসতো। (তাফসীর তাবারী ২/১২০, তাফসীরে ইবনু আবী হাতিম, সুনান নাসাঈ)<br />
<br />
‘আতিয়াতুল ‘আওফী (রহঃ) বলেন, বলদের মাথা সাদৃশ্য একটি পাথর তারা বলদের ওপর বহণ করে নিয়েছিলো। যখনই তারা কোন জায়গায় অবতরণ করতো মূসা (আঃ) লাঠি দ্বারা পাথরটিতে আঘাত করতেন আর সাথে সাথে বারোটি ঝর্ণা প্রবাহিত হতো। আবার যখন যাত্রা শুরু করতো বলদের ওপর বহন করে নিতো এবং পানি বন্ধ হয়ে যেতো। <br />
<br />
‘আতাউল খুরাসানী (রহঃ) বলেন, বানী ইসরাঈলদের একটি পাথর ছিলো যা হারূন (আঃ) ধরে রাখতেন আর মূসা (আঃ) তাতে আঘাত করতেন। কাতাদাহ (রহঃ) বলেন, পাথরটি ছিলো তূর পর্বতের, যা তারা নিজেদের সাথে বহন করতো এবং কোথাও যাত্রা বিরতি করলে মূসা (আঃ) লাঠি দ্বারা তাতে আঘাত করতেন। <br />
<br />
 কেউ কেউ বলেন, পাথরটি ছিলো জান্নাতী পাথর, যা দশ হাত লম্বা ও দশ হাত প্রশস্ত ছিলো। তার দু’টি শাখা ছিলো যা রাতে অন্ধকারে ঝলমল করতো। আর তা একটি গাধার ওপর বহন করা হতো। অন্য একটি মত এটাও রয়েছে যে, ঐ পাথরটি আদম (আঃ) জান্নাত হতে লাভ করেছিলেন, যা হস্তান্তর হতে হতে এক সময় শু‘আইব (আঃ)-এর লাঠির সাথে পাথরটিও মূসা (আঃ)-এর হাতে অর্পণ করেন। <br />
<br />
কেউ কেউ বলেন যে, এ পাথরটি সেই পাথর ছিলো যার ওপর মূসা (আঃ) গোসল করার সময় কাপড় খুলে রেখেছিলেন। অতঃপর জিবরাঈল (আঃ) মূসা (আঃ)-কে পাথরটি উঠিয়ে নিতে বললেন এবং এটাও বললেন যে, এ পাথরের মধ্যে ঐশি শক্তি রয়েছে এবং আপনার জন্য এতে মু‘জিযাও নিহিত আছে। ফলে মূসা (আঃ) তা উঠিয়ে স্বীয় থলেতে রাখেন। <br />
<br />
যাহহাক (রহঃ) ইবনু ‘আব্বাস (রাঃ)-এর সূত্রে বলেন, বানী ইসরাঈলগণ তীহ ময়দানে থাকাবস্থায় পাথরটি বিদীর্ণ হয়ে ঝর্ণা প্রবাহিত হয়েছিলো। সুফইয়ান সাওরী (রহঃ) ইবনু আব্বাসের এর সূত্রে বলেন , পাথর ফেটে বারোটি ঝর্ণা প্রবাহিত হওয়ার ঘটনাটি তীহ ময়দানেই ঘটেছিলো। প্রত্যেক গোত্রের লোকেরা তা হতে পানি পান করতো। <br />
<br />
সূরাহ্ আ‘রাফেও এ ঘটনা বর্ণিত আছে। কিন্তু ঐ সূরাহ টি ‘মাক্কী’ বলে সেখানে তার বর্ণনা নাম পুরুষের সর্বনাম দ্বারা করা হয়েছে এবং মহান আল্লাহ যেসব অনুগ্রহ তাদের ওপর করেছিলেন, স্বীয় রাসূল (সাল্লাল্লাহু ‘আলাইহি ওয়া সাল্লাম)-এর সামনে তিনি তার পুনরাবৃত্তি করেছেন। আর এ সূরাহ টি ‘মাদানী’ বলে এখানে স্বয়ং তাদেরকেই সম্বোধন করা হয়েছে। সূরাহ্ আ‘রাফে فَانْبَجَسَتْ বলেছেন এবং এখানে فَانْفَجَرَتْ বলেছেন। কেননা সেখানে প্রথম জারী হওয়ার অর্থ এবং এখানে শেষ অবস্থায় বর্ণনা রয়েছে। মহান আল্লাহই সবচেয়ে ভালো জানেন।<br />
</div></div></div></div><div class="panel panel-default"><div class="panel-heading" role="tab" id="heading_2_60_1"><h4 class="panel-title"><a role="button" data-toggle="collapse" data-parent="#accordion" href="#collapse_2_60_1" aria-expanded="true" aria-controls="collapse_2_60_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_60_1" class="panel-collapse collapse" role="tabpanel" aria-labelledby="heading_2_60_1"><div class="panel-body"><div class="tafseer_content"><p>আর স্মরণ কর, যখন মূসা তার জাতির জন্য পানি চাইলেন। আমরা বললাম, ‘আপনার লাঠি দ্বারা পাথরে আঘাত করুন’। ফলে তা হতে বারোটি প্রস্রবণ প্রবাহিত হলো। প্রত্যেক গোত্র নিজ নিজ পানি গ্রহণের স্থান জেনে নিলো। (বললাম), ‘আল্লাহ্‌র দেয়া জীবিকা হতে তোমরা খাও, পান কর এবং যমীনে ফাসাদ সৃষ্টি করে বেড়িয়ো না’। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_60_2"><h4 class="panel-title"><a role="button" data-toggle="collapse" data-parent="#accordion" href="#collapse_2_60_2" aria-expanded="true" aria-controls="collapse_2_60_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_60_2" class="panel-collapse collapse" role="tabpanel" aria-labelledby="heading_2_60_2"><div class="panel-body"><div class="tafseer_content"><b> ৬০ ও ৬১ নং আয়াতের তাফসীর: </b><br />
<br />
৬০ নং আয়াতে একটি নেয়ামতের কথা উল্লেখ করা হয়েছে যা বানী ইসরাঈলকে দেয়া হয়েছিল। এ সম্পর্কে পূর্বে আলোচনা করা হয়েছে।<br />
<br />
আয়াতে مِصْرَ ‘মিসর’শব্দ দ্বারা কোন্ জায়গা বুঝানো হয়েছে তা নিয়ে তাফসীরকারদের মধ্যে মতানৈক্য পাওয়া যায়। কিন্তু সঠিক কথা হল: مصر দ্বারা উদ্দেশ্য যে কোন শহর। আবদুল্লাহ ইবনু আব্বাস-সহ অন্যান্যরাও এ মতই পোষণ করেছেন।<br />
<br />
(ضُرِبَتْ عَلَيْهِمُ الذِّلَّةُ) <br />
<br />
‘আর তাদের ওপর লাঞ্ছনা......পতিত হল’এর ভাবার্থ হচ্ছে তাদের ওপর লাঞ্ছনা ও দারিদ্র স্থায়ী করে দেয়া হয়েছে। অপমান ও হীনতা তাদের ওপর চাপিয়ে দেয়া হয়েছে। <br />
<br />
কাতাদাহ (রহঃ) বলেন: তাদেরকে লাঞ্ছিত করার অর্থ হল, হীন অবস্থায় স্বহস্তে মুসলিমদেরকে জিযিয়া প্রদান করা। আবুল আলিয়া (রহঃ) বলেন: المسكنة এর অর্থ হল “দরিদ্রতা”। যহহাক (রহঃ) বলেন: “জিযিয়া”।<br />
<br />
অত্র আয়াতে আল্লাহ তা‘আলার আয়াতের সাথে কুফরী করার নেপথ্যে বানী ইসরাঈলকে তিন প্রকার শাস্তির উল্লেখ করা হয়েছে।<br />
<br />
১. الذِّلَّةُ  অপমান ও লাঞ্ছনা। <br />
২. الْمَسْکَنَةُ দরিদ্রতা। <br />
৩. بَا۬ءُوْ بِغَضَبٍ আল্লাহ তা‘আলার অভিশাপ ও ক্রোধ।<br />
<br />
তারপর আল্লাহ তা‘আলা বানী ইসরাঈলের একটি জঘন্য পাপের কথা উল্লেখ করেছেন যা অন্যান্য জাতিরা করতে সাহস পায়নি।<br />
<br />
যখনই তাদের কাছে কোন নাবী-রাসূল এসেছেন তখনই তারা তার সাথে ঠাট্টা-বিদ্রূপ করত এমনকি শেষ পর্যন্ত তাঁকে হত্যা করত। আল্লাহ তা‘আলা বলেন:  <br />
<br />
(یٰحَسْرَةً عَلَی الْعِبَادِﺈ مَا یَاْتِیْھِمْ مِّنْ رَّسُوْلٍ اِلَّا کَانُوْا بِھ۪ یَسْتَھْزِءُوْنَ) <br />
<br />
“আফসোস সে বান্দাদের জন্য, যাদের কাছে কখনও এমন কোন রাসূল আসেনি, যাকে নিয়ে তারা ঠাট্টা-বিদ্রূপ করেনি।”(সূরা ইয়াসিন ৩৬:৩০)<br />
<br />
ইবনু মাসউদ (রাঃ) থেকে একটি হাদীস রয়েছে যে, <br />
<br />
إنَّ أَشَدَّ النَّاسِ عَذَابًا يَوْمَ الْقِيَامَةِ رَجُلٌ قَتَلَهُ نَبِيٌّ, أَوْ قَتَلَ نَبِيًّا, وَإِمَامُ ضَلَالَةٍ, وَمُمَثِّلٌ مِنَ الْمُمَثِّلِينَ<br />
<br />
কিয়ামাতের দিন যাদের সবচেয়ে কঠিন শাস্তি হবে তারা ওরাই যাদেরকে কোন নাবী হত্যা করেছেন অথবা তারা কোন নাবীকে হত্যা করেছে, অনুরূপ পথভ্রষ্ট নেতা এবং চিত্র শিল্পীরা। (মুসনাদ আহমাদ: ৩৮৬৮, সনদ হাসান)<br />
<br />
<b> আয়াত হতে শিক্ষণীয় বিষয়: </b><br />
<br />
১. আল্লাহ তা‘আলার আদেশ অমান্য করে চলার পরিণতি খুবই খারাপ।<br />
২. উত্তম কিছু বর্জন করে অধম কিছু গ্রহণ করা বুদ্ধিমত্তার পরিচয় নয়।<br />
৩. নাবী-রাসূলদেরকে নিয়ে ঠাট্টা-বিদ্রূপ করা কুফরী কাজ।<br />
</div></div></div></div><div class="panel panel-default"><div class="panel-heading" role="tab" id="heading_2_60_3"><h4 class="panel-title"><a role="button" data-toggle="collapse" data-parent="#accordion" href="#collapse_2_60_3" aria-expanded="true" aria-controls="collapse_2_60_3"><i class="more-less fa fa-plus"></i>আহসানুল বায়ান</a></h4></div><div id="collapse_2_60_3" class="panel-collapse collapse" role="tabpanel" aria-labelledby="heading_2_60_3"><div class="panel-body"><div class="tafseer_content"><p>আর (স্মরণ কর) যখন মূসা তাঁর সম্প্রদায়ের জন্য পানি প্রার্থনা করল, আমি বললাম, ‘তোমার লাঠি দ্বারা পাথরে আঘাত কর।’ ফলে তা হতে বারোটি প্রস্রবণ প্রবাহিত হল। (১) প্রত্যেক গোত্র নিজ নিজ পান-স্থান (ঘাট) চিনে নিল। (বললাম,) ‘আল্লাহর দেওয়া জীবিকা হতে তোমরা পানাহার কর এবং পৃথিবীর বুকে অনর্থ (শান্তি-ভঙ্গ) করে বেড়িও না।’ <br /> <br />(১) এই ঘটনা কারো মতে তীহ্ প্রান্তরের এবং কারো মতে সীনা মরুভূমির। সেখানে পানির প্রয়োজন দেখা দিলে মহান আল্লাহ মূসা (আঃ)-কে বললেন, তোমার লাঠি পাথরে মারো। এইভাবে পাথর থেকে বারোটি ঝরনাধারা প্রবাহিত হয়। গোত্রও বারোটি ছিল। প্রত্যেক গোত্র নিজের নিজের ঝরনা থেকে পানি পান করত। আর এটাও একটি মু'জিযা (অলৌকিক ঘটনা) ছিল যা আল্লাহ তাআলা মূসা (আঃ) দ্বারা প্রদর্শন করেন। <br /></p></div></div></div></div><div class="panel panel-default"><div class="panel-heading" role="tab" id="heading_2_60_4"><h4 class="panel-title"><a role="button" data-toggle="collapse" data-parent="#accordion" href="#collapse_2_60_4" aria-expanded="true" aria-controls="collapse_2_60_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_60_4" class="panel-collapse collapse" role="tabpanel" aria-labelledby="heading_2_60_4"><div class="panel-body"><div class="tafseer_content"><p>আর স্মরণ কর, যখন মূসা তার কওমর জন্য পানি চাইল, তখন আমি বললাম, ‘তুমি তোমার লাঠি দ্বারা পাথরকে আঘাত কর’। ফলে তা থেকে উৎসারিত হল বারটি ঝরনা। প্রতিটি দল তাদের পানি পানের স্থান জেনে নিল। তোমরা আল্লাহর রিয্ক থেকে আহার কর ও পান কর এবং ফাসাদকারী হয়ে যমীনে ঘুরে বেড়িয়ো না।</p></div></div></div></div><div class="panel panel-default"><div class="panel-heading" role="tab" id="heading_2_60_5"><h4 class="panel-title"><a role="button" data-toggle="collapse" data-parent="#accordion" href="#collapse_2_60_5" aria-expanded="true" aria-controls="collapse_2_60_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_60_5" class="panel-collapse collapse" role="tabpanel" aria-labelledby="heading_2_60_5"><div class="panel-body"><div class="tafseer_content"><p>আর মূসা যখন নিজ জাতির জন্য পানি চাইল, তখন আমি বললাম, স্বীয় যষ্ঠির দ্বারা আঘাত কর পাথরের উপরে। অতঃপর তা থেকে প্রবাহিত হয়ে এল বারটি প্রস্রবণ। তাদের সব গোত্রই চিনে নিল নিজ নিজ ঘাট। আল্লাহর দেয়া রিযিক খাও, পান কর আর দুনিয়ার বুকে দাংগা-হাংগামা করে বেড়িও না।</p></div></div></div></div><div class="panel panel-default"><div class="panel-heading" role="tab" id="heading_2_60_6"><h4 class="panel-title"><a role="button" data-toggle="collapse" data-parent="#accordion" href="#collapse_2_60_6" aria-expanded="true" aria-controls="collapse_2_60_6"><i class="more-less fa fa-plus"></i>জহুরুল হক</a></h4></div><div id="collapse_2_60_6" class="panel-collapse collapse" role="tabpanel" aria-labelledby="heading_2_60_6"><div class="panel-body"><div class="tafseer_content"><p>আর স্মরণ করো! মূসা তাঁর লোকদের জন্য পানি চাইলেন, তাই আমরা বললাম, -- “তোমার লাঠি দিয়ে পাথরে আঘাত করো।” তখন তা থেকে বারোটি প্রস্রবন বেরিয়ে পড়লো। প্রত্যেক উপদল নিজ জলপান-স্থান চিনে নিলো। “আল্লাহ্‌র রিযেক থেকে খাও ও পান করো, আর ফসাদী হয়ে দুনিয়াতে অন্যায়াচরণ করো না।”</p></div></div></div></div></div>