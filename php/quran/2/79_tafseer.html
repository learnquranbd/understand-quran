<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_79_0"><h4 class="panel-title"><a role="button" data-toggle="collapse" data-parent="#accordion" href="#collapse_2_79_0" aria-expanded="true" aria-controls="collapse_2_79_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_79_0" class="panel-collapse collapse" role="tabpanel" aria-labelledby="heading_2_79_0"><div class="panel-body"><div class="tafseer_content"><b> ‘উম্মী’ শব্দের অর্থ </b><br />
<br />
ومنهم ‘তাদের মাঝে’ অর্থাৎ আহলে কিতাবদের মাঝে। মুজাহিদ (রহঃ) বলেনঃ أُمِّيُّنَ শব্দটি أُمِّيٌّ এর বহু বচন। আর أُمِّىْ শব্দের অর্থ হচ্ছে ঐ ব্যক্তি যে ভালোভাবে লেখতে জানে না। আবুল ‘আলিয়া, রাবী‘ ইবনে আনাস, কাতাদাহ, ইবরাহীম আন নাখ‘ঈ (রহঃ) সহ অনেকই এরূপ বলেছেন। আর এটাই মহান আল্লাহ্‌র বাণী لَا یَعْلَمُوْنَ الْكِتٰبَ ‘কিতাবের কোন জ্ঞানই নেই’ এর বাহ্যিক অর্থ। অর্থাৎ তারা জানে না যে তার মধ্যে কি রয়েছে। আর এজন্যেই রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর একটি বিশেষণ হচ্ছে أُمِّىْ। কেননা তিনি ভালো লেখতে জানতেন না। মহান আল্লাহ বলেনঃ ﴿وَ مَا كُنْتَ تَتْلُوْا مِنْ قَبْلِهٖ مِنْ كِتٰبٍ وَّ لَا تَخُطُّهٗ بِیَمِیْنِكَ اِذًا لَّارْتَابَ الْمُبْطِلُوْنَ﴾<br />
<br />
‘তুমি তো এর পূর্বে কোন কিতাব পাঠ করোনি এবং স্বহস্তে কোন দিন কিতাব লেখোনি যে, মিথ্যাচারীরা সন্দেহ পোষণ করবে।’ (২৯ নং সূরা ‘আনকাবূত, আয়াত নং ৪৮)<br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ<br />
<br />
"إنا أمة أمية، لا نكتب ولا نحسب، الشهر هكذا وهكذا وهكذا"<br />
<br />
‘আমরা তো এক ‘উম্মী’ ও নিরক্ষর জাতী, আমরা লেখতেও জানি না এবং হিসাবও বুঝিনা, মাস কখনো এরকম হয় এবং কখনো এরকম ও এরকম হয়।’ (হাদীস সহীহ। সহীহুল বুখারী ৪/১৯১৩, সহীহ মুসলিম ২/২৩১৯, সুনান নাসাঈ ৪/২১৩৯, মুসনাদে আহমাদ ২/৪৩, ৫২, ১২২, ১২৯, ফাতহুল বারী ৪/১৫১) প্রথমবারে তিনি তাঁর দু’হাতের সমস্ত আঙ্গুল তিনবার নীচের দিকে ঝুঁকিয়ে দেন অর্থাৎ ত্রিশ দিনে এবং দ্বিতীয় বারে দু’বার দু’হাতের সমস্ত অঙ্গুলি ঝুঁকান এবং তৃতীয়বার এক হাতের বৃদ্ধাঙ্গুলি বৃত্ত করে রাখেন, অর্থাৎ উনত্রিশ দিনে। ভাবার্থ এই যে, আমাদের ‘ইবাদত এবং এর সময় হিসাব নিকাশের ওপর নির্ভর করে না। কুর’আন মাজীদের এক স্থানে আছেঃ<br />
<br />
﴿هُوَ الَّذِیْ بَعَثَ فِی الْاُمِّیّنَ رَسُوْلًا مِّنْهُمْ﴾<br />
<br />
তিনিই উম্মীদের মধ্যে তাদের মধ্যেকারই একজনকে পাঠিয়েছেন রাসূল রূপে। (৬২ নং সূরা আল জুমু‘আহ, আয়াত নং ২)<br />
<br />
ইবনে ‘আব্বাস (রাঃ) থেকে বর্ণিত। أَمَىَّ এর অর্থ হচ্ছে মিথ্যা আশা ও মন ভুলানো কথা। (তাফসীর তাবারী ২/২৬১)<br />
<br />
‘তারা শুধু ধারণার ওপরই রয়েছে’ অর্থাৎ তারা প্রকৃত ব্যাপার অবগত নয়; বরং নিরর্থক ধারণা করে থাকে। অতঃপর ইয়াহুদীদের অন্য এক শ্রেণীর লোকের বর্ণনা দেয়া হচ্ছে যে, তারা লেখা পড়া জানতো এবং জনগণকে ভ্রান্ত পথের দিকে আহ্বান করতো। মহান আল্লাহ সম্বন্ধে মিথ্যা কথা বলতো এবং শিষ্যদের নিকট হতে টাকা পয়সা আদায় করার উদ্দেশ্যে ভুল পন্থা অবলম্বন করতো।<br />
<br />
<b> অয়েল শব্দের অর্থ ও বিশ্লেষণ </b><br />
<br />
وَيْلٌ এর অর্থ হচ্ছে ‘দুর্ভাগ্য’ ও ‘ক্ষতি’- এটা একটি প্রসিদ্ধ শব্দ। সুফইয়ান সাওরী (রহঃ) বলেন, এটা জাহান্নামের একটি গর্তের নাম। ‘আত্বা ইবনু ইয়াসার বলেন, অয়েল হলো জাহান্নামের একটি উপত্যকার নাম, যার আগুনের তাপ এতো প্রচণ্ড যে, তার ভিতর পাহাড় নিক্ষেপ করলেও তা গলে যাবে। <br />
মুসনাদ ইবনে আবি হাতিমে রয়েছে, আবূ সা‘ঈদ খুদরী (রাঃ) বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ "ويل واد في جهنم، يهوي فيه الكافر أربعين خريفًا قبل أن يبلغ قعره".<br />
<br />
‘জাহান্নামের একটি উপত্যকার নাম হলো অয়েল। যার মধ্যে কাফিরকে নিক্ষেপ করা হলে চল্লিশ বছর পর তার তলদেশে গিয়ে পৌছবে।’ (হাদীসটি য ‘ঈফ। জামি ‘তিরমিযী ৫/৩১৬৪, সহীহ ইবনে হিব্বান ৯ম খন্ড ২৭৭ পৃষ্ঠা, হাদীস ৭৪২৪, মুসনাদে আহমাদ ৩/৭৫, মুসতাদরাক হাকিম ৪/৫৯৬, তারগীব ওয়াত তারহীব ৪/২৬৫) কেননা এর গভীরতা খুবই বেশি। কিন্তু সনদ হিসেবে এ হাদীসটি গারীব বা দুর্বল। <br />
<br />
ইয়াহুদীরা তাওরাতের মধ্যে পরিবর্তন করেছিলো। তাওরাতে উল্লেখ রয়েছে যে, তারা রাসূলুল্লাহ (সাল্লাল্লাহু ‘আলাইহি ওয়া সাল্লাম) এর নাম তা হতে মুছে ফেলেছিলো। <br />
<br />
এ আয়াতাংশের তাফসীরে ইবনে জারীর (রহঃ) ‘উসমান ইবনে ‘আফ্ফান (রাঃ) এর একটি সূত্র উল্লেখ করে বলেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেছেনঃ <br />
 <br />
"الويل جبل في النار. وهو الذي أنزل في اليهود؛ لأنهم حَرَّفوا التوراة، زادوا فيها ما أحبوا، ومحوا منها ما يكرهون، ومحوا اسم محمد صلى الله عليه وسلم من التوراة. ولذلك غضب الله عليهم، فرفع بعض التوراة، فقال: { فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ<br />
<br />
অয়েল জাহান্নামের একটি পাহাড়, যাতে ইয়াহুদীদেরকে নিক্ষেপ করা হবে। কেননা তারাই তাওরাতের মধ্যে পরিবর্তন করেছিলো। পছন্দনীয় বিষয় বৃদ্ধি করেছিলো আর অপছন্দনীয় বিষয়গুলো তারা মিটিয়ে দিয়েছিলো। এমনটি তারা মুহাম্মাদ (সাল্লাল্লাহু ‘আলাইহি ওয়া সাল্লাম) এর নামও তাওরাত থেকে মুছে ফেলেছিলো। এ জন্য তাদের ওপর মহান আল্লাহ্‌র অভিশাপ নাযিল হয়েছিলো। অতঃপর মহানবী (সাল্লাল্লাহু ‘আলাইহি ওয়া সাল্লাম) অত্র আয়াতটি পাঠ করেনঃ<br />
 <br />
فَوَيْلٌ لَهُمْ مِمَّا كَتَبَتْ أَيْدِيهِمْ وَوَيْلٌ لَهُمْ مِمَّا يَكْسِبُونَ<br />
<br />
‘যা তারা হাত দ্বারা লিখেছে এবং যা কিছু উপার্জন করেছে তার জন্য তাদের সর্বনাশ হবে।’ (তাফসীরে ত্বাবারী-১/১৩৯৮। সনদটি অপরিচিত)<br />
<br />
‘অয়েল’ এর অর্থ কঠিন শাস্তি, ভীষণ ক্ষতি, ধ্বংস, দুঃখ-কষ্ট ইত্যাদিও হয়ে থাকে। <br />
<br />
<b> সত্যত্যাগী ইয়াহুদীদের জন্য দুর্ভোগ </b><br />
<br />
এখানে ইয়াহুদী ‘আলেমদেরকে নিন্দা করা হচ্ছে যে, তারা নিজেদের কথাকে মহান আল্লাহ্‌র কালাম বলে আখ্যায়িত করতো এবং নিজেদের লোককে সন্তুষ্ট করে দুনিয়ায় উপার্জন করতো। ‘আবদুল্লাহ ইবনে ‘আব্বাস (রাঃ) বলতেনঃ ‘তোমরা কিতাবীদেরকে কোন কিছু জিজ্ঞেস করো কেন? তোমাদের কাছে তো নব প্রেরিত মহান আল্লাহ্‌র কিতাবই বিদ্যমান আছে। কিতাবীরা তো মহান আল্লাহ্‌র কিতাবের মধ্যে পরিবর্তন করে ফেলেছে। নিজেদের হস্তলিখিত কথাকেই মহান আল্লাহ্‌র দিকে সম্বন্ধ লাগিয়ে তা ছড়িয়ে দিয়েছে। কাজেই তোমাদের নিজস্ব কিতাব বাদ দিয়ে তাদের পরিবর্তিত কিতাবের কি প্রয়োজন? বড়ই দুঃখের বিষয় এই যে, তারা তোমাদেরকে জিজ্ঞস করছে না, অথচ তোমরা তাদেরকে জিজ্ঞেস করছো।’ (তাফসীর ইবনে আবি হাতিম ১/২৪৫, ফাতহুল বারী ৫/২৪৪, ১৩/৩৪৫, ৫৫৫)<br />
<br />
‘অল্প মূল্যে’র অর্থ হচ্ছে আখিরাতের তুলনায় বর্তমান দুনিয়ার ক্ষণস্থায়ী জীবন এবং এর সাথের নি ‘য়ামত। (তাফসীর ইবনে আবি হাতিম ১/২৪৭) অর্থাৎ ওর বিনিময়ে সারা দুনিয়া পেলেও আখিরাতের তুলনায় এটা অতি নগণ্য জিনিস। অতঃপর আল্লাহ সুবহানাহু ওয়া তা ‘আলা বলেন ﴿ وَ وَیْلٌ لَّهُمْ مِّمَّا یَكْسِبُوْنَ﴾ তারা যে এভাবে নিজেদের কথাকে মহান আল্লাহ্‌র কথা বলে জনগণের কাছ থেকে স্বীকৃতি নিচ্ছে এবং এর বিনিময়ে দুনিয়া উপার্জনই করছে, এর ফলে তাদের সর্বনাশ হবে। (তাফসীর তাবারী ২/২৭৩)<br />
</div></div></div></div><div class="panel panel-default"><div class="panel-heading" role="tab" id="heading_2_79_1"><h4 class="panel-title"><a role="button" data-toggle="collapse" data-parent="#accordion" href="#collapse_2_79_1" aria-expanded="true" aria-controls="collapse_2_79_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_79_1" class="panel-collapse collapse" role="tabpanel" aria-labelledby="heading_2_79_1"><div class="panel-body"><div class="tafseer_content"><p>কাজেই দুর্ভোগ [১] তাদের জন্য যারা নিজ হাতে কিতাব রচনা করে অতঃপর সামান্য মূল্য পাওয়ার জন্য বলে, ‘এটা আল্লাহ্‌র কাছ থেকে’। অতএব, তাদের হাত যা রচনা করেছে তার জন্য তাদের ধ্বংস এবং যা তারা উপার্জন করেছে তার জন্য তাদের ধ্বংস [২]। <br /> <br />[১] (وَيْلٌ) শব্দটি পবিত্র কুরআনে এখানেই প্রথম ব্যবহৃত হয়েছে। ওপরে এর অর্থ করা হয়েছে, দূর্ভোগ। এছাড়া এর এক তাফসীর আতা ইবনে ইয়াসার থেকে বর্ণিত হয়েছে। তিনি বলেছেন, ‘এটি জাহান্নামের একটি উপত্যকার নাম, যদি পাহাড়ও এতে নিয়ে ফেলা হয় তবে তার তাপে তাও মিইয়ে যাবে’। [ইবনুল মুবারকের আয-যুহদ, নং ৩৩২] <br /> <br />আবু আইয়াদ আমর ইবনে আসওয়াদ আল-আনাসী বলেন, (وَيْلٌ) হচ্ছে, জাহান্নামের মূল অংশ থেকে যে পুঁজ বয়ে যাবে তার নাম [তাবারী] মোটকথা&#59; সব রকমের শাস্তি ও ধবংস তাদের জন্য অপেক্ষা করছে। <br /> <br />[২] ইবনে আব্বাস রাদিয়াল্লাহু আনহুমা বলেন, “তোমরা কোন ব্যাপারে কিতাবীদেরকে কেন জিজ্ঞেস কর? অথচ তোমাদের কাছে রয়েছে তোমাদের রাসূলের কাছে নাযিলকৃত আল্লাহ্‌র কিতাব। যা সবচেয়ে আধুনিক, (আল্লাহ্‌র কাছ থেকে আসার ব্যাপারে) নবীন। তোমরা সেটা পড়ছ। আর সে কিতাবে আল্লাহ্‌ জানিয়েছেন যে, কিতাবীরা তাদের কিতাবকে পরিবর্তন-পরিবর্ধন করেছে। তারা সামান্য অর্থের বিনিময়ে স্বহস্তে সে কিতাব লিপিবদ্ধ করে বলেছে যে এটা আল্লাহ্‌র পক্ষ থেকে। তোমাদের কাছে এ সমস্ত জ্ঞান আসার পরও তা তোমাদেরকে তাদের কাছে জিজ্ঞেস করা থেকে নিষেধ করছে না। না, আল্লাহ্‌র শপথ! তাদের একজনকেও দেখিনি যে, সে তোমাদেরকে তোমাদের কাছে কি নাযিল হয়েছে সে সম্পর্কে জিজ্ঞেস করছে। [বুখারী&#59; ৭৩৬৩] সুতরাং আমাদের দ্বীনের ব্যাপারে কোন কিছুতেই ইয়াহুদী-নাসারাদের কোন বর্ণনার প্রয়োজন আমাদের নেই । <br /></p></div></div></div></div><div class="panel panel-default"><div class="panel-heading" role="tab" id="heading_2_79_2"><h4 class="panel-title"><a role="button" data-toggle="collapse" data-parent="#accordion" href="#collapse_2_79_2" aria-expanded="true" aria-controls="collapse_2_79_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_79_2" class="panel-collapse collapse" role="tabpanel" aria-labelledby="heading_2_79_2"><div class="panel-body"><div class="tafseer_content"><b> ৭৮ ও ৭৯ নং আয়াতের তাফসীর: </b><br />
<br />
اُمِّي বলা হয় ঐ ব্যক্তি যে ভালভাবে লেখতে ও পড়তে জানে না। اُمِّیُّوْنَ শব্দটি তার বহুবচন। রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর একটি বিশেষণ হচ্ছে اُمِّي, তিনি লেখতে ও পড়তে জানতেন না।<br />
<br />
আল্লাহ তা‘আলা বলেন: <br />
<br />
(وَمَا کُنْتَ تَتْلُوْا مِنْ قَبْلِھ۪ مِنْ کِتٰبٍ وَّلَا تَخُطُّھ۫ بِیَمِیْنِکَ اِذًا لَّارْتَابَ الْمُبْطِلُوْنَ) <br />
<br />
“তুমি তো পূর্বে কোন কিতাব পাঠ করনি এবং স্বহস্তে কোন কিতাব লেখনি যে, মিথ্যাচারীরা সন্দেহ পোষণ করবে।”(সূরা আনকাবুত ২৯:৪৮) <br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: <br />
<br />
إِنَّا أُمَّةٌ أُمِّيَّةٌ لَا نَكْتُبُ وَلَا نَحْسُبُ الشَّهْرُ هَكَذَا وَهَكَذَا<br />
<br />
আমরা নিরক্ষর লোক, আমরা লেখতেও জানি না এবং হিসাবও বুঝি না, মাস কখন এরকম হয় এবং কখনও এ রকম, এ রকম হয়। (সহীহ বুখারী হা: ১৯১৩, সহীহ মুসলিম হা: ১১০৮০)<br />
<br />
أَمَا نِيْ (ধারণা) দ্বারা কী বুঝানো হয়েছে এ ব্যাপারে দু’টি মতামত পাওয়া যায়-<br />
<br />
১. যারা শুধু কিতাব তেলাওয়াত ছাড়া এর অর্থ কিছুই জানে না। তবে অত্র আয়াতে এটা উদ্দেশ্য নয়।<br />
<br />
২. যারা কিতাব সম্পর্কে কোন জ্ঞান রাখে না কিন্তু বাতিল আশা-আকাক্সক্ষা করে যেমন আল্লাহ তা‘আলা বলেন: <br />
<br />
(وَقَالُوْا لَنْ یَّدْخُلَ الْجَنَّةَ اِلَّا مَنْ کَانَ ھُوْدًا اَوْ نَصٰرٰیﺚ تِلْکَ اَمَانِیُّھُمْﺚ قُلْ ھَاتُوْا بُرْھَانَکُمْ اِنْ کُنْتُمْ صٰدِقِیْنَ﮾) <br />
<br />
“আর তারা বলে, যারা ইয়াহূদী বা খ্রিস্টান হয়েছে তারা ছাড়া আর কেউই জান্নাতে প্রবেশ করতে পারবে না, এটা তাদের বাসনা মাত্র। তুমি বল, যদি তোমরা সত্যবাদী হও, তবে তোমাদের প্রমাণ উপস্থিত কর।” (সূরা বাকারাহ ২:১১১) অত্র আয়াতে এটা উদ্দেশ্য। (আযউয়াউল বায়ান, ১/৮৫)	<br />
<br />
(فَوَیْلٌ لِّلَّذِیْنَ) <br />
<br />
‘তাদের জন্য অভিশম্পাত’এটা ইয়াহূদীদের অন্য এক শ্রেণির লোক যারা মানুষদেরকে ভ্রান্ত পথের দিকে আহ্বান করত, আল্লাহ তা‘আলা সম্পর্কে মিথ্যা আরোপ করত এবং শিষ্যদের নিকট হতে অন্যায়ভাবে টাকা-পয়সা আত্মসাৎ করে খেত। তারা স্বহস্তে মনগড়া কিতাব লিপিবদ্ধ করে তা আল্লাহ তা‘আলার দিকে সোপর্দ করত। আল্লাহ তা‘আলা তাদেরকে এ সকল অন্যায়ের কারণে জাহান্নামের শাস্তির কথা বলেছেন।<br />
<br />
<b> আয়াত হতে শিক্ষণীয় বিষয়: </b><br />
<br />
১. ঈমান ও সৎ আমল না থাকলে বংশ ও প্রভাব প্রতিপত্তি পরকালে কোন উপকারে আসবে না। <br />
২. ছোট ও বড় সকল প্রকার গুনাহ থেকে সতর্ক থাকা দরকার। মৃত্যুর পূর্বেই গুনাহ থেকে তাওবাহ করা উচিত। <br />
৩. শরীয়তের কোন হালাল বিধানকে হারাম করে দেয় অথবা কোন হারামকে হালাল করে দেয় এমন ফতওয়া দেয়া থেকে সতর্ক থাকা আবশ্যক। অথবা নিজের তৈরি কোন কথা আল্লাহ তা‘আলার নামে চালিয়ে দেয়া থেকে সতর্ক থাকতে হবে। এসব ইয়াহূদীদের চরিত্র। <br />
</div></div></div></div><div class="panel panel-default"><div class="panel-heading" role="tab" id="heading_2_79_3"><h4 class="panel-title"><a role="button" data-toggle="collapse" data-parent="#accordion" href="#collapse_2_79_3" aria-expanded="true" aria-controls="collapse_2_79_3"><i class="more-less fa fa-plus"></i>আহসানুল বায়ান</a></h4></div><div id="collapse_2_79_3" class="panel-collapse collapse" role="tabpanel" aria-labelledby="heading_2_79_3"><div class="panel-body"><div class="tafseer_content"><p>সুতরাং তাদের জন্য দুর্ভোগ (ওয়াইল দোযখ), যারা নিজ হাতে গ্রন্থ রচনা করে এবং অল্প মূল্য পাবার জন্য বলে, ‘এটি আল্লাহর নিকট হতে এসেছে।’ তাদের হাত যা রচনা করেছে, তার জন্য তাদের শাস্তি এবং যা তারা উপার্জন করেছে তার জন্যও তাদের শাস্তি (রয়েছে)। [১] <br /> <br /><br />[১] এখানে ইয়াহুদীদের আলেমদের দুঃসাহসিকতা এবং তাদের অন্তর থেকে আল্লাহর ভয় বিলুপ্ত হওয়ার কথা বলা হচ্ছে। তারা নিজেরাই মনগড়া বিধান তৈরী ক'রে বড় ধৃষ্টতার সাথে বুঝাতো যে, এটা আল্লাহর পক্ষ থেকে। হাদীস অনুযায়ী 'ওয়াইল' জাহান্নামের এক উপত্যকা যার গভীরতা এত বেশী যে, একজন কাফেরকে তার তলদেশে পড়তে চল্লিশ বছর সময় লাগবে! <em>(আহমাদ, তিরমিযী, ইবনে হিববান, হাকেম, ফাতহুল ক্বাদীর)</em> কোন কোন আলেমগণ এই আয়াতের ভিত্তিতে ক্বুরআন বিক্রি করা নাজায়েয বলেছেন। কিন্তু এই আয়াত থেকে এ রকম দলীল গ্রহণ করা সঠিক নয়। এই আয়াতের লক্ষ্য কেবল তারা, যারা দুনিয়া অর্জনের জন্য আল্লাহর কালামের মধ্যে হেরফের করে এবং ধর্মের দোহাই দিয়ে মানুষকে প্রতারিত করে।</p></div></div></div></div><div class="panel panel-default"><div class="panel-heading" role="tab" id="heading_2_79_4"><h4 class="panel-title"><a role="button" data-toggle="collapse" data-parent="#accordion" href="#collapse_2_79_4" aria-expanded="true" aria-controls="collapse_2_79_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_79_4" class="panel-collapse collapse" role="tabpanel" aria-labelledby="heading_2_79_4"><div class="panel-body"><div class="tafseer_content"><p>সুতরাং ধ্বংস তাদের জন্য যারা নিজ হাতে কিতাব লিখে। তারপর বলে, ‘এটি আল্লাহর পক্ষ থেকে’, যাতে তা তুচ্ছ মূল্যে বিক্রি করতে পারে। সুতরাং তাদের হাত যা লিখেছে তার পরিণামে তাদের জন্য ধ্বংস, আর তারা যা উপার্জন করেছে তার কারণেও তাদের জন্য ধ্বংস।</p></div></div></div></div><div class="panel panel-default"><div class="panel-heading" role="tab" id="heading_2_79_5"><h4 class="panel-title"><a role="button" data-toggle="collapse" data-parent="#accordion" href="#collapse_2_79_5" aria-expanded="true" aria-controls="collapse_2_79_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_79_5" class="panel-collapse collapse" role="tabpanel" aria-labelledby="heading_2_79_5"><div class="panel-body"><div class="tafseer_content"><p>অতএব তাদের জন্যে আফসোস! যারা নিজ হাতে গ্রন্থ লেখে এবং বলে, এটা আল্লাহর পক্ষ থেকে অবতীর্ণ-যাতে এর বিনিময়ে সামান্য অর্থ গ্রহণ করতে পারে। অতএব তাদের প্রতি আক্ষেপ, তাদের হাতের লেখার জন্য এবং তাদের প্রতি আক্ষেপ, তাদের উপার্জনের জন্যে।</p></div></div></div></div><div class="panel panel-default"><div class="panel-heading" role="tab" id="heading_2_79_6"><h4 class="panel-title"><a role="button" data-toggle="collapse" data-parent="#accordion" href="#collapse_2_79_6" aria-expanded="true" aria-controls="collapse_2_79_6"><i class="more-less fa fa-plus"></i>জহুরুল হক</a></h4></div><div id="collapse_2_79_6" class="panel-collapse collapse" role="tabpanel" aria-labelledby="heading_2_79_6"><div class="panel-body"><div class="tafseer_content"><p>হায়, কি অভাগা তারা যারা নিজ হাতে গ্রন্থ লেখে, তারপর বলে -- “ইহা আল্লাহ্‌র দরবার থেকে” -- যাতে এর জন্য তারা স্বল্পমূল্য কামাতে পারে। অতএব ধিক্ তাদের প্রতি তাদের হাত যা লিখেছে সেজন্য, আর ধিক্ তাদের প্রতি যা তারা কামাই করে সেজন্য!</p></div></div></div></div></div>