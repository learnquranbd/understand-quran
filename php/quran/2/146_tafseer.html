<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_146_0"><h4 class="panel-title"><a role="button" data-toggle="collapse" data-parent="#accordion" href="#collapse_2_146_0" aria-expanded="true" aria-controls="collapse_2_146_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_146_0" class="panel-collapse collapse" role="tabpanel" aria-labelledby="heading_2_146_0"><div class="panel-body"><div class="tafseer_content"><b> ইয়াহুদীরা রাসূল (সাল্লাল্লাহু ‘আলাইহি ওয়া সাল্লাম) এর আগমন সত্য জানতো, কিন্তু তারা গোপন রাখে </b><br />
<br />
মহান আল্লাহ সংবাদ দিচ্ছেন যে, আহলে কিতাবের জ্ঞানী তথা পণ্ডিত শ্রেণির লোকদের রাসূলুল্লাহ (সাল্লাল্লাহু ‘আলাইহি ওয়া সাল্লাম) কর্তৃক বর্ণিত কথাগুলোর সত্যতা সম্বন্ধে এমনই জ্ঞান রয়েছে যেমন জ্ঞান রয়েছে পিতা-ছেলেদের সম্বন্ধে। এটা একটা দৃষ্টান্ত ছিলো যা ‘আরবের লোকেরা পূর্ণ বিশ্বাসের সময় বলতো। একটি হাদীসে রয়েছে যে, একজন লোকের সাথে ছোট একটি শিশু ছিলো। রাসূলুল্লাহ (সাল্লাল্লাহু ‘আলাইহি ওয়া সাল্লাম) তাকে জিজ্ঞেস করেনঃ<br />
<br />
"ابنك هذا؟" قال: نعم يا رسول الله، أشهد به. قال: "أما إنه لا يَجْنِي عليك ولا تجْنِي عليه <br />
<br />
‘এটা কি তোমার ছেলে?’ সে বলেঃ ‘হ্যাঁ’ হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম)! আপনিও সাক্ষী থাকুন।’ তিনি বলেনঃ ‘সে তোমার অপরাধের শাস্তি বহন করবে না অনুরূপভাবে তার অপারাধের কারণে তোমাকে শাস্তি ভোগ করতে হবে না।’ (হাদীসটি সহীহ। মুসনাদে আহমাদ ২/২২৬, সুনান আবূ দাউদ-৪/৪৪৯৫, ৪২০৮, সুনান নাসাঈ ৮/৪২৩/২৮৪৭, সুনান দারিমী-২/২৬০/২৩৮৮।<br />
লোকটি রাসূলুল্লাহ (সাঃ) কে সাক্ষী থাকতে বললেন যার প্রেক্তিতে তিনি বললেন সে তোমার ওপর গোপন নেই এবং তুমিও তার ওপর গোপন নও। তবে বাস্তবতা হলো এ পরিচয় দিয়ে লাভ হবে না কেননা ‘সে তোমার অপরাধের শাস্তি বহন করবে না অনুরূপভাবে তার অপরাধের কারণে তোমাকে শাস্তি ভোগ করতে হবে না।’)<br />
<br />
ইমাম কুরতুবী (রহঃ)বলেন যে, ‘উমার (রাঃ) ইয়াহুদীদের একজন বিখ্যাত পণ্ডিত ‘আবদুল্লাহ ইবনে সালাম (রাঃ)-কে জিজ্ঞেস করেনঃ আপনি কি মুহাম্মাদ (সাল্লাল্লাহু ‘আলাইহি ওয়া সাল্লাম)-কে এমনই চিনেন, যেমন চিনেন আপনার সন্তানদের?’ তিনি উত্তরে বলেনঃ ‘হ্যাঁ’ বরং তার চেয়েও বেশি চিনি। কেননা আকাশের বিশ্বস্ত ফিরিশতা পৃথিবীর একজন বিশ্বস্ত ব্যক্তির ওপর অবতীর্ণ হোন এবং তিনি তাঁর সঠিক পরিচয় দিয়েছেন এবং আমিও তাঁকে চিনতে পেরেছি, যদিও তাঁর মায়ের ব্যাপারে আমার কিছুই জানা নেই। (তাফসীরে কুরতুবী ২/১৬৭, ১৬৮, তাফসীরে কাশ্শাফ ১/২০৪)<br />
<br />
অতঃপর মহান আল্লাহ বলেন যে, ইয়াহুদীরা লোকদের কাছ থেকে সত্যকে গোপন করতো, যদিও তারা তাদের ধর্ম গ্রন্থের নবী সম্পর্কে জানতো। তারপর মহান আল্লাহ স্বীয় নবী (সাল্লাল্লাহু ‘আলাইহি ওয়া সাল্লাম) ও মুসলিমদেরকে সত্যের ওপর অটল ও স্থির থাকার নির্দেশ দিচ্ছেন এবং তাদেরকেও সতর্ক করছেন যে, তারা যেন সত্যের ব্যাপারে মোটেই সন্দেহে পোষণ না করে।<br />
</div></div></div></div><div class="panel panel-default"><div class="panel-heading" role="tab" id="heading_2_146_1"><h4 class="panel-title"><a role="button" data-toggle="collapse" data-parent="#accordion" href="#collapse_2_146_1" aria-expanded="true" aria-controls="collapse_2_146_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_146_1" class="panel-collapse collapse" role="tabpanel" aria-labelledby="heading_2_146_1"><div class="panel-body"><div class="tafseer_content"><p>আমরা যাদেরকে কিতাব দিয়েছি তারা তাকে সেরূপ জানে যেরূপ তারা নিজেদের সন্তানদেরকে চিনে। আর নিশ্চয় তাদের একদল জেনে-বুঝে সত্য গোপন করে থাকে। <br /> <br /></p></div></div></div></div><div class="panel panel-default"><div class="panel-heading" role="tab" id="heading_2_146_2"><h4 class="panel-title"><a role="button" data-toggle="collapse" data-parent="#accordion" href="#collapse_2_146_2" aria-expanded="true" aria-controls="collapse_2_146_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_146_2" class="panel-collapse collapse" role="tabpanel" aria-labelledby="heading_2_146_2"><div class="panel-body"><div class="tafseer_content"><b> ১৪৬ ও ১৪৭ নং আয়াতের তাফসীর: </b><br />
<br />
আল্লাহ তা‘আলা বলছেন- আহলে কিতাবের একশ্রেণীর আলেম রাসূলুল্লাহ (সাল্লাল্লাহু ‘আলাইহি ওয়া সাল্লাম) ও তিনি যা নিয়ে এসেছেন তা যে সত্য তেমনিভাবে জানত ও চিনত যেমন তারা তাদের সন্তানদেরকে চিনত। এর পরেও মানত না। এখানে সন্তানকে চেনার সাথে তুলনা করার কারণ হল, পিতা-মাতাই সন্তানকে পুঙ্খানুপুঙ্খভাবে চেনে।<br />
<br />
উমার (রাঃ) বলেন: আবদুল্লাহ বিন সালামকে বললাম: তোমার সন্তানের মত মুহাম্মাদ (সাল্লাল্লাহু ‘আলাইহি ওয়া সাল্লাম)-কে চেনো? তিনি বললেন: হ্যাঁ, বরং তার চেয়েও বেশি। (তাফসীর ইবনে কাসীর, অত্র আয়াতের তাফসীর)<br />
<br />
আবদুল্লাহ বিন উমার (রাঃ) হতে বর্ণিত, ইয়াহূদীরা রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর খিদমতে এসে বলল: তাদের একজন পুরুষ ও একজন মহিলা ব্যভিচার করেছে। নাবী (সাল্লাল্লাহু ‘আলাইহি ওয়া সাল্লাম) জিজ্ঞাসা করলেন, প্রস্তর নিক্ষেপ করে হত্যা করা সম্পর্কে তাওরাতে কী বিধান পেয়েছো? তারা বলল: আমরা এদেরকে অপমানিত করব এবং বেত্রাঘাত করব। আবদুল্লাহ বিন সালাম (রাঃ) বললেন: তোমরা মিথ্যা বলছো। তাওরাতে প্রস্তর নিক্ষেপের বিধান রয়েছে। তারা তাওরাত নিয়ে এসে বের করল এবং প্রস্তর নিক্ষেপে হত্যা করা সম্পর্কীয় আয়াতের ওপর হাত রেখে তার আগে ও পরের আয়াতগুলো পাঠ করল। আবদুল্লাহ বিন সালাম বললেন, তোমার হাত সরাও। সে হাত সরাল। তখন দেখা গেল প্রস্তর নিক্ষেপে হত্যা করার আয়াত আছে। তখন ইয়াহূদীরা বলল: হে মুহাম্মাদ! তিনি সত্যই বলেছেন। (সহীহ বুখারী হা: ৩৬৩৫, মুসলিম হা: ১৩৯৯)<br />
<br />
(اَلْحَقُّ مِنْ رَّبِّکَ)  <br />
<br />
‘সত্য তোমার প্রতিপালকের পক্ষ হতে এসেছে’হে মুহাম্মাদ! যা তোমার প্রতি অবতীর্ণ করেছি তা সত্য। অতএব তুমি এ বিষয়ে কোন সন্দেহে নিপতিত হয়ো না।<br />
</div></div></div></div><div class="panel panel-default"><div class="panel-heading" role="tab" id="heading_2_146_3"><h4 class="panel-title"><a role="button" data-toggle="collapse" data-parent="#accordion" href="#collapse_2_146_3" aria-expanded="true" aria-controls="collapse_2_146_3"><i class="more-less fa fa-plus"></i>আহসানুল বায়ান</a></h4></div><div id="collapse_2_146_3" class="panel-collapse collapse" role="tabpanel" aria-labelledby="heading_2_146_3"><div class="panel-body"><div class="tafseer_content"><p>আমি যাদেরকে কিতাব দিয়েছি, তারা তাকে (মুহাম্মাদকে) তেমনই চেনে, যেমন তাদের পুত্রগণকে চেনে; কিন্তু তাদের একদল জেনেশুনে সত্য গোপন করে থাকে। [১] <br /> <br />[১] এখানে আহলে-কিতাবের একটি দলের সত্যকে গোপন করার অপরাধ সাব্যস্ত করা হচ্ছে। কারণ, তাদের মধ্যে একটি দল আব্দুল্লাহ ইবনে সালাম (রাঃ)-এর মত লোকেদেরও ছিল। যাঁরা স্বীয় সততা এবং অভ্যন্তরীণ নির্মলতার কারণে ইসলাম গ্রহণ করে ধন্য হোন। <br /></p></div></div></div></div><div class="panel panel-default"><div class="panel-heading" role="tab" id="heading_2_146_4"><h4 class="panel-title"><a role="button" data-toggle="collapse" data-parent="#accordion" href="#collapse_2_146_4" aria-expanded="true" aria-controls="collapse_2_146_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_146_4" class="panel-collapse collapse" role="tabpanel" aria-labelledby="heading_2_146_4"><div class="panel-body"><div class="tafseer_content"><p>যাদেরকে আমি কিতাব দিয়েছি, তারা তাকে চিনে, যেমন চিনে তাদের সন্তানদেরকে। আর নিশ্চয় তাদের মধ্য থেকে একটি দল সত্যকে অবশ্যই গোপন করে, অথচ তারা জানে।</p></div></div></div></div><div class="panel panel-default"><div class="panel-heading" role="tab" id="heading_2_146_5"><h4 class="panel-title"><a role="button" data-toggle="collapse" data-parent="#accordion" href="#collapse_2_146_5" aria-expanded="true" aria-controls="collapse_2_146_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_146_5" class="panel-collapse collapse" role="tabpanel" aria-labelledby="heading_2_146_5"><div class="panel-body"><div class="tafseer_content"><p>আমি যাদেরকে কিতাব দান করেছি, তারা তাকে চেনে, যেমন করে চেনে নিজেদের পুত্রদেরকে। আর নিশ্চয়ই তাদের একটি সম্প্রদায় জেনে শুনে সত্যকে গোপন করে।</p></div></div></div></div><div class="panel panel-default"><div class="panel-heading" role="tab" id="heading_2_146_6"><h4 class="panel-title"><a role="button" data-toggle="collapse" data-parent="#accordion" href="#collapse_2_146_6" aria-expanded="true" aria-controls="collapse_2_146_6"><i class="more-less fa fa-plus"></i>জহুরুল হক</a></h4></div><div id="collapse_2_146_6" class="panel-collapse collapse" role="tabpanel" aria-labelledby="heading_2_146_6"><div class="panel-body"><div class="tafseer_content"><p>যাদের আমরা কিতাব দিয়েছি তারা তাঁকে চিনতে পারছে যেমন তারা চিনতে পারে তাদের সন্তানদের। কিন্তু তাদের মধ্যের একদল নিশ্চয়ই সত্য কথা গোপন করছে, আর তারা জানে।</p></div></div></div></div></div>