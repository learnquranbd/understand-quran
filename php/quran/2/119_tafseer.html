<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_119_0"><h4 class="panel-title"><a role="button" data-toggle="collapse" data-parent="#accordion" href="#collapse_2_119_0" aria-expanded="true" aria-controls="collapse_2_119_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_119_0" class="panel-collapse collapse" role="tabpanel" aria-labelledby="heading_2_119_0"><div class="panel-body"><div class="tafseer_content"><b> সুসংবাদদাতা এবং ভয় প্রদর্শনকারী দ্বারা উদ্দেশ্য </b><br />
<br />
ইবনে আবি হাতিম (রহঃ) ইবনে ‘আব্বাস (রাঃ) এর একটি সূত্র উল্লেখ করে বলেন যে, بشير দ্বারা জান্নাতের সু-সংবাদ দাতা উদ্দেশ্য আর نذير দ্বারা জাহান্নামের প্রতি ভয় প্রদর্শনকারী উদ্দেশ্য।<br />
<br />
মহান আল্লাহ ইরশাদ করেনঃ ﴿وَّلَا تُسْـَٔلُ عَنْ اَصْحٰبِ الْجَحِیْمِ﴾<br />
<br />
‘(হে নবী)! জাহান্নামবাসী কাফেরদের সম্বন্ধে তুমি জিজ্ঞাসিত হবে না।’ لا تُسْئلْ এর একটি কিরা’আত ما تُسْئل ও রয়েছে। ‘আবদুল্লাহ ইবনে মাস‘উদ (রাঃ) لن تُسْئلِ পড়তেন। অর্থ হবে তুমি কখনো জিজ্ঞাসিত হবে না। যেমন মহান আল্লাহ বলেনঃ ﴿فَاِنَّمَا عَلَیْكَ الْبَلٰغُ وَعَلَیْنَا الْحِسَابُ﴾<br />
<br />
তোমার কর্তব্য শুধু প্রচার করা; আর হিসাব-নিকাশ তো আমার কাজ। (১৩ নং সূরা রা‘দ, আয়াত নং ৪০) মহান আল্লাহ আরো বলেনঃ ﴿فَذَكِّرْ١ؕ۫ اِنَّمَاۤ اَنْتَ مُذَكِّرٌؕ۝۲۱ لَسْتَ عَلَیْهِمْ بِمُصَۜیْطِرٍ﴾<br />
<br />
অতএব তুমি উপদেশ দিতে থাকো, তুমি তো একজন উপদেশ দাতা মাত্র। তুমি তাদের কর্মনিয়ন্ত্রক নও। (৮৮ নং সূরা গাশিয়াহ, আয়াত নং ২১-২২) অন্যত্র মহান আল্লাহ বলেনঃ<br />
<br />
﴿نَحْنُ اَعْلَمُ بِمَا یَقُوْلُوْنَ وَ مَاۤ اَنْتَ عَلَیْهِمْ بِجَبَّارٍ١۫ فَذَكِّرْ بِالْقُرْاٰنِ مَنْ یَّخَافُ وَعِیْدِ﴾<br />
<br />
তারা যা বলে তা আমি জানি, তুমি তাদের ওপর জবরদস্তকারী নও। সুতরাং যে আমার শাস্তিকে ভয় করে তাকে উপদেশ দান করো কুর’আনের সাহায্যে। (৫০ নং সূরা কাফ, আয়াত নং ৪৫)<br />
<br />
একটি কিরা’আতে لا تَسئل তথা ت বর্ণে যবর দিয়েও পড়া হয়েছে। তখন অর্থ হবে হে নবী (সাল্লাল্লাহু ‘আলাইহি ওয়া সাল্লাম) তুমি জাহান্নামবাসী সম্পর্কে আমাকে জিজ্ঞেস করো না।<br />
<br />
<b> আয়াতটি অবতীর্ণের কারণ </b><br />
<br />
মুহাম্মাদ ইবনে কা‘বুল কারাযী (রহঃ) হতে বর্ণিত আছে যে, একবার রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেন, যদি আমি আমার পিতা মাতার কথা জানতে পারতাম! এরূপ কথা তিনি বারবার বললেন, ফলে অত্র আয়াতটি অবতীর্ণ করা হয়েছে। (হাদীসটি য‘ঈফ। তাফসীরে আব্দুর রাজ্জাক, ১/৭৮/১২৬, তাফসীরে ত্বাবারী- ১/৫৫৮/১৮৭৫) অতঃপর জীবনের শেষ মুহূর্ত পর্যন্ত রাসূলুল্লাহ (সাল্লাল্লাহু ‘আলাইহি ওয়া সাল্লাম) তাঁর পিতা-মাতার কথা উল্লেখ করেননি।<br />
<br />
ইমাম কুরতুবী (রহঃ) বলেন, এর ভাবার্থ এই যে, যাদের অবস্থা এরূপ খারাপ ও জঘন্য তাদের সম্বন্ধে যেন রাসূলুল্লাহ (সাল্লাল্লাহু ‘আলাইহি ওয়া সাল্লাম) মহান আল্লাহকে কোন কিছুই জিজ্ঞেস না করেন। তিনি বলেন আমরা তাযকিরাহ নামক কিতাবে উল্লেখ করেছি যে, ‘মহান আল্লাহ রাসূলুল্লাহ (সাল্লাল্লাহু ‘আলাইহি ওয়া সাল্লাম) এর জনক জননীকে জীবিত করেন এবং তারা তাঁর ওপর ঈমান আনেন। সহীহ মুসলিমের যে হাদীসে রয়েছে যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) কোন এক ব্যক্তির প্রশ্নের উত্তরে বলেছিলেনঃ <br />
<br />
إن أبي وأباك في النار ‘আমার পিতা ও তোমার পিতা জাহান্নামে রয়েছে’ এর উত্তরও কোথায় রয়েছে। কিন্তু এটা স্মরণ রাখা দরকার যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) এর পিতা- মাতাকে জীবিত করার হাদীসটি ছয়টি বিশুদ্ধ হাদীস ইত্যাদির মধ্যে নেই এবং এর ইসনাদও দুর্বল। মহান আল্লাহ ভালো জানেন। <br />
<br />
ইবনে জারীর (রহঃ) একটি সূত্র উল্লেখ করে বলেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) একবার জিজ্ঞেস করেনঃ "أين أبواي؟" ‘আমার বাপ- মায়ের কবর কোথায় আছে।’ সেই সময় অত্র আয়াতটি অবতীর্ণ হয়। কিন্তু এ হাদীসটিও পূর্বের হাদীসের মতোই মুরসাল। অবশ্য ইমাম ইবনে জারীর (রাঃ) এটা খণ্ডন করেছেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর তার পিতা-মাতা সমন্ধে সন্দেহ পোষণ করা অসম্ভব। আর তিনি প্রথম কির‘আতটিই সঠিক বলেছেন। কিন্তু আমার ইমাম জারীর (রহঃ) এর ওপর বিস্মিত হচ্ছি যে, কি করে তিনি এটাকে অসম্ভব বললেন। সম্ভবত এ ঘটনা ঐ সময়ের হবে যখন রাসূলুল্লাহ (সাল্লাল্লাহু ‘আলাইহি ওয়া সাল্লাম)-এর তার পিতা- মাতার জন্য ক্ষমা প্রার্থনা করতেন এবং এর পরিণাম সম্বন্ধে তিনি হয়তো অবহিত ছিলেন না। অতঃপর তিনি যখন তাদের অবস্থা জেনে নেন তখন তিনি এ কাজ হতে বিরত থাকেন এবং তাদের প্রতি অসন্তুষ্টি প্রকাশ করেন এবং স্পষ্ট ভাবে বলে দেন যে তারা দু’জনই জাহান্নামী। যেমন বিশুদ্ধ হাদীস দ্বারা এটা সাব্যস্ত হয়েছে। <br />
<br />
<b> তাওরাতে রাসূলুল্লাহ (সাল্লাল্লাহু ‘আলাইহি ওয়া সাল্লাম) সম্পর্কে বর্ণনা </b><br />
<br />
মুসনাদে আহমাদে রয়েছে, ‘আবদুল্লাহ ইবনে ‘আমর ইবনুল ‘আস (রাঃ) কে ‘আতা ইবনে ইয়াসার (রহঃ) জিজ্ঞেস করেনঃ ‘তাওরাতের মধ্যে রাসূলুল্লাহ (সাল্লাল্লাহু ‘আলাইহি ওয়া সাল্লাম) এর গুণাবলী ও প্রশংসা কি রয়েছে? তখন তিনি বলেনঃ ‘হ্যাঁ! তাঁর যে গুণাবলী কুর’আন মাজীদে রয়েছে, ঐগুলোই তাওরাতেও রয়েছে। তাওরাতে আছেঃ ‘হে নবী! আমি তোমাকে সাক্ষী, সুসংবাদ দাতা, ভয় প্রদর্শনকারী এবং মুর্খদের রক্ষক করে পাঠিয়েছি। তুমি আমার বান্দা ও রাসূল। আমি তোমার নাম ‘মুতাওয়াক্কিল’ তথা ভরসাকারী রেখেছি। তুমি কর্কশভাষীও নও, তোমার হৃদয় কঠোরও নয়। তুমি দুশ্চরিত্রবানও নও। তুমি বাজারে ও গঞ্জে গণ্ডগোল সৃষ্টিকারীও নও। তিনি মন্দের বিনিময়ে মন্দ করেন না। বরং ক্ষমা করে থাকেন। মহান আল্লাহ তাঁকে দুনিয়া হতে উঠাবেন না যে পর্যন্ত তিনি বক্র ধর্মকে তাঁর দ্বারা সরল সোজা না করেন, মানুষ লা ইলাহা ইল্লাল্লাহকে স্বীকার করে না নেয়, অন্ধ চক্ষু খুলে না যায়, তাদের বধির কর্ণ শুনতে না থাকে এবং মরিচা ধরা অন্তর পরিস্কার হয়ে না যায়।’ (হাদীসটি সহীহ। সহীহুল বুখারী ৪/২১২৫, ৮/৪৮৩৮, মুসনাদ আহমাদ ২/১৭৪/৬৬২২, ফাতহুল বারী ৪/৪০২) ইমাম বুখারী (রহঃ) একাই হাদীসটি বর্ণনা করেছেন।<br />
</div></div></div></div><div class="panel panel-default"><div class="panel-heading" role="tab" id="heading_2_119_1"><h4 class="panel-title"><a role="button" data-toggle="collapse" data-parent="#accordion" href="#collapse_2_119_1" aria-expanded="true" aria-controls="collapse_2_119_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_119_1" class="panel-collapse collapse" role="tabpanel" aria-labelledby="heading_2_119_1"><div class="panel-body"><div class="tafseer_content"><p>নিশ্চয় আমরা আপনাকে পাঠিয়েছি সত্যসহ সুসংবাদদাতা ও সতর্ককারীরূপে [১] আর জাহান্নামীদের সম্পর্কে আপনাকে কোন প্রশ্ন করা হবে না। <br /> <br />[১] এখানে রাসূলুল্লাহ সাল্লাল্লাহু আলাইহি ওয়া সাল্লামকে তিনটি গুরুত্বপূর্ণ গুণে ভূষিত করা হয়েছে। প্রথম. আল-মুরসাল বিল হক্ক’ বা যথাযথভাবে প্রেরিত। আল্লাহ্ তা'আলা স্বয়ং তার রাসূল প্রেরণের উপর সাক্ষী হচ্ছেন যে, তিনি তাকে যথাযথভাবে হক সহ প্রেরণ করেছেন। দ্বিতীয় গুণ হচ্ছে, তিনি বাশীর’ বা সুসংবাদ প্রদানকারী। তিনি নেককারদের জন্য জান্নতের সুসংবাদ প্রদানকারী। তৃতীয় গুণ হচ্ছে, তিনি ‘নাযীর' বা ভীতি প্রদর্শনকারী। যারা তার অবাধ্য হবে তারা জাহান্নামবাসী হবে এ ভীতিপ্রদ সংবাদ তিনি সবাইকে প্রদান করেছেন। পবিত্র কুরআনের অন্যত্র ও রাসূলুল্লাহ সাল্লাল্লাহু ‘আলাইহি ওয়াসাল্লামকে অনুরূপ গুণে গুণান্বিত করা হয়েছে। যেমন বলা হয়েছে, <br /> <br />(وَمَآ اَرْسَلْنٰكَ اِلَّا مُبَشِّرًا وَّنَذِيْرًا) [সূরা আল-ইসরা&#59; ১০৫. আল-ফুরকান&#59; ৫৬] <br /> <br />আরও বলা হয়েছে, <br /> <br />(وَمَآ اَرْسَلْنٰكَ اِلَّا كَافَّةً لِّلنَّاسِ بَشِيْرًا وَّنَذِيْرًا) [সূরা সাবা&#59; ২৮] <br /> <br />আরও এসেছে, <br /> <br />(اِنَّآ اَرْسَلْنٰكَ بِالْحَقِّ بَشِيْرًا وَّنَذِيْرًا) [সূরা ফাতির&#59; ২৪] <br /> <br />অন্যত্র বলা হয়েছে, ... <br /> <br />(اِنَّآ اَرْسَلْنَآ اِلَيْكُمْ رَسُوْلًا شَاهِدًا عَلَيْكُمْ) ।সূরা আল-মুযযাম্মিল&#59; ১৫] <br /> <br />রাসূলুল্লাহ সাল্লাল্লাহু ‘আলাইহি ওয়া সাল্লামের এ গুণটি শুধু কুরআনে নয়; পূর্ববর্তী গ্রন্থসমূহেও বর্ণিত হয়েছে [দেখুন, বুখারী&#59; ২১২৫, মুসনাদে আহমাদ&#59; ২/১৭৪] <br /></p></div></div></div></div><div class="panel panel-default"><div class="panel-heading" role="tab" id="heading_2_119_2"><h4 class="panel-title"><a role="button" data-toggle="collapse" data-parent="#accordion" href="#collapse_2_119_2" aria-expanded="true" aria-controls="collapse_2_119_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_119_2" class="panel-collapse collapse" role="tabpanel" aria-labelledby="heading_2_119_2"><div class="panel-body"><div class="tafseer_content"><b> ১১৮ ও ১১৯ নং আয়াতের তাফসীর: </b><br />
<br />
আহলে কিতাব ও অন্যান্য জাতির অজ্ঞ লোকেরা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে বলে, তিনি যদি সত্যি রাসূল হন তাহলে আল্লাহ তা‘আলার সাথে আমাদেরকে কথা বলিয়ে দিক বা কোন নিদর্শন নিয়ে আসুক। <br />
<br />
তাদের এ অহেতুক দাবির কথা কুরআনের সূরা নিসা ১৫৩, সূরা আন‘আম ১২, সূরা ফুরকান ২১, সূরা ইসরা ৯০-৯৩, সূরা মুদ্দাসসির ৫২ নং আয়াতে উল্লেখ করা হয়েছে।<br />
<br />
কিন্তু বাস্তবতা হলো তাদের চাহিদানুযায়ী সব নিদর্শন দেখানোর পরও তারা কক্ষনো ঈমান আনবে না। আল্লাহ তা‘আলা বলেন: <br />
<br />
(اِنَّ الَّذِیْنَ حَقَّتْ عَلَیْھِمْ کَلِمَةُ رَبِّکَ لَا یُؤْمِنُوْنَﮯﺫوَلَوْ جَا۬ءَتْھُمْ کُلُّ اٰیَةٍ حَتّٰی یَرَوُا الْعَذَابَ الْاَلِیْمَ) <br />
<br />
“নিশ্চয়ই যাদের বিরুদ্ধে তোমার প্রতিপালকের বাণী সাব্যস্ত হয়ে গেছে, তারা ঈমান আনবে না, যদিও তাদের নিকট প্রত্যেকটি নিদর্শন আসে, যতক্ষণ না তারা মর্মান্তিক শাস্তি প্রত্যক্ষ করবে।”(সূরা ইউনুস ১০:৯৬-৯৭)<br />
<br />
তাদের অন্তর পূর্ববর্তী কাফির-মুশরিকদের অন্তরের সাথে সাদৃশ্যপূর্ণ। আল্লাহ তা‘আলা বলেন: <br />
<br />
(کَذٰلِکَ مَآ اَتَی الَّذِیْنَ مِنْ قَبْلِھِمْ مِّنْ رَّسُوْلٍ اِلَّا قَالُوْا سَاحِرٌ اَوْ مَجْنُوْنٌﮃﺤاَتَوَاصَوْا بِھ۪ﺆ بَلْ ھُمْ قَوْمٌ طَاغُوْنَ) <br />
<br />
“এভাবে, তাদের পূর্ববর্তীদের নিকট যখনই কোন রাসূল এসেছে, তারা বলেছেঃ তুমি তো এক জাদুকর অথবা উন্মাদ। তারা কি একে অপরকে এ উপদেশই দিয়ে এসেছে? বস্তুতঃ তারা এক সীমালঙ্ঘনকারী সম্প্রদায়।”(সূরা যারিয়াত ৫১:৫২-৫৩)<br />
<br />
অতঃপর আল্লাহ তা‘আলা রাসূলুল্লাহ (সাল্লাল্লাহু ‘আলাইহি ওয়া সাল্লাম)-কে সম্বোধন করে বলেন, আমি তোমাকে সুসংবাদ দাতা ও ভীতি প্রদর্শনকারী হিসেবে প্রেরণ করেছি। তোমার কাজ সৎ বান্দাদেরকে সুসংবাদ প্রদান করা আর নাফরমানদেরকে ভীতি প্রদর্শন করা। কে জাহান্নামে যাবে আর কে যাবে না সে বিষয়ে তোমাকে জিজ্ঞাসা করা হবে না।<br />
<br />
<b> আয়াত হতে শিক্ষণীয় বিষয়: </b><br />
<br />
১. যারা ঈমান আনার নয় তাদেরকে শত নিদর্শন দেখালেও ঈমান আনবে না।<br />
২. মু’মিনদের কাজ মানুষকে আল্লাহ তা‘আলার দিকে আহ্বান করা, হিদায়াত দেয়া নয়। কারণ হিদায়াতের মালিক একমাত্র আল্লাহ তা‘আলা। <br />
৩. রাসূলুল্লাহ (সাল্লাল্লাহু ‘আলাইহি ওয়া সাল্লাম) আল্লাহ তা‘আলার পথে একজন আহ্বানকারী মাত্র। কে জান্নাতে যাবে আর কে জাহান্নামে যাবে সে দায়িত্ব তাঁর নয়।<br />
</div></div></div></div><div class="panel panel-default"><div class="panel-heading" role="tab" id="heading_2_119_3"><h4 class="panel-title"><a role="button" data-toggle="collapse" data-parent="#accordion" href="#collapse_2_119_3" aria-expanded="true" aria-controls="collapse_2_119_3"><i class="more-less fa fa-plus"></i>আহসানুল বায়ান</a></h4></div><div id="collapse_2_119_3" class="panel-collapse collapse" role="tabpanel" aria-labelledby="heading_2_119_3"><div class="panel-body"><div class="tafseer_content"><p>আমি তোমাকে সত্যসহ শুভ সংবাদদাতা ও সতর্ককারীরূপে প্রেরণ করেছি। জাহান্নামীদের সম্পর্কে তোমাকে কোন প্রশ্ন করা হবে না।</p></div></div></div></div><div class="panel panel-default"><div class="panel-heading" role="tab" id="heading_2_119_4"><h4 class="panel-title"><a role="button" data-toggle="collapse" data-parent="#accordion" href="#collapse_2_119_4" aria-expanded="true" aria-controls="collapse_2_119_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_119_4" class="panel-collapse collapse" role="tabpanel" aria-labelledby="heading_2_119_4"><div class="panel-body"><div class="tafseer_content"><p>নিশ্চয় আমি তোমাকে প্রেরণ করেছি সত্যসহ, সুসংবাদদাতা ও সতর্ককারীরূপে এবং তোমাকে আগুনের অধিবাসীদের সম্পর্কে প্রশ্ন করা হবে না।</p></div></div></div></div><div class="panel panel-default"><div class="panel-heading" role="tab" id="heading_2_119_5"><h4 class="panel-title"><a role="button" data-toggle="collapse" data-parent="#accordion" href="#collapse_2_119_5" aria-expanded="true" aria-controls="collapse_2_119_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_119_5" class="panel-collapse collapse" role="tabpanel" aria-labelledby="heading_2_119_5"><div class="panel-body"><div class="tafseer_content"><p>নিশ্চয় আমি আপনাকে সত্যধর্মসহ সুসংবাদদাতা ও ভীতি প্রদর্শনকারীরূপে পাঠিয়েছি। আপনি দোযখবাসীদের সম্পর্কে জিজ্ঞাসিত হবেন না।</p></div></div></div></div><div class="panel panel-default"><div class="panel-heading" role="tab" id="heading_2_119_6"><h4 class="panel-title"><a role="button" data-toggle="collapse" data-parent="#accordion" href="#collapse_2_119_6" aria-expanded="true" aria-controls="collapse_2_119_6"><i class="more-less fa fa-plus"></i>জহুরুল হক</a></h4></div><div id="collapse_2_119_6" class="panel-collapse collapse" role="tabpanel" aria-labelledby="heading_2_119_6"><div class="panel-body"><div class="tafseer_content"><p>নিঃসন্দেহ আমরা তোমাকে সত্য দিয়ে পাঠিয়েছি, সুসংবাদদাতারূপে ও সতর্ককারীরূপে, আর তোমাকে জবাব দিহি করতে হবে না ভয়ঙ্কর আগুনের বাসিন্দাদের সম্পর্কে।</p></div></div></div></div></div>