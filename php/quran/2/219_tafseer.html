<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_219_0"><h4 class="panel-title"><a role="button" data-toggle="collapse" data-parent="#accordion" href="#collapse_2_219_0" aria-expanded="true" aria-controls="collapse_2_219_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_219_0" class="panel-collapse collapse" role="tabpanel" aria-labelledby="heading_2_219_0"><div class="panel-body"><div class="tafseer_content"><b> মাদকদ্রব্য ক্রমান্বয়ে নিষিদ্ধ করণ </b><br />
<br />
ইমাম আহমাদ  (রহঃ) একটি সূত্র উল্লেখ করে বলেন যে, যখন মদ হারাম হওয়ার আয়াত অবতীর্ণ হয় তখন ‘উমার (রাঃ) বললেনঃ ‘হে মহান আল্লাহ্‌! আপনি এটা স্পষ্টভাবে বর্ণনা করে দিন।’ তখন সূরাহ্ বাক্বারার এই আয়াতটি অবতীর্ণ হয়। কিন্তু ‘উমার (রাঃ) পুনরায় এ দু‘আ করেনঃ ‘হে মহান আল্লাহ্‌! এটা আপনি আমাদের জন্য আরো স্পষ্ট করে বর্ণনা করুন। তখন সূরাহ্ আন্ নিসার এ আয়াতটি অবতীর্ণ হয়ঃ<br />
<br />
﴿یٰۤاَیُّهَا الَّذِیْنَ اٰمَنُوْا لَا تَقْرَبُوا الصَّلٰوةَ وَ اَنْتُمْ سُكٰرٰى﴾<br />
<br />
 ‘হে মু’মিনগণ! নেশাগ্রস্ত অবস্থায় সালাতের জন্য দণ্ডায়মান হয়ো না।’ (৪নং সূরাহ্ আন্ নিসা, আয়াত নং ৪৩) <br />
<br />
প্রত্যেক সালাতের সময় ঘোষিত হতে থাকে যে, নেশাগ্রস্ত মানুষ যেন সালাতের নিকটেও না আসে। ‘উমার (রাঃ) -কে ডেকে এ আয়াতটিও পাঠ করে শোনানো হয়। ‘উমার (রাঃ) পুনরায় এ প্রার্থনাই করেনঃ ‘হে মহান আল্লাহ্‌! আপনি আমাদের জন্য এটা আরো স্পষ্ট করে বর্ণনা করুন!’ এবার সূরাহ্ মায়িদার আয়াতটি অবতীর্ণ হয়। যখন ‘উমার (রাঃ) -কে এ আয়াতটিও পাঠ করে শোনানো হয় এবং তাঁর কানে যখন আয়াতটির فَهَلْ أَنْنُمْ مُّنْتَهُوْنَ ‘তোমরা কি বিরত হবে না? (৫নং সূরাহ্ মায়িদাহ, আয়াত নং ৯১) এই শেষ কথাটি পৌঁছে তখন তিনি বলেনঃ إِنْتَهَيْنَا إِنْتَهَيْنَا অর্থাৎ আমরা বিরত থাকলাম, আমরা দূরে থাকলাম।’ (মুসনাদ আহমাদ -১/৫৩/৩৭৮, সুনান আবূ দাঊদ-৩/৩২৫/৩৬৭০, জামি‘ তিরমিযী-৫/২৩৬/৩০৪৯, সুনান নাসাঈ -৮/১৮১/৫৫৫৫) ইমাম ‘আলী ইবনুল মাদীনী (রহঃ) বলেন যে, এর ইসনাদ উত্তম ও সঠিক। ইমাম তিরমিযী (রহঃ) এটাকে সঠিক বলেছেন। <br />
<br />
মুসনাদ ইবনু আবী হাতিম গ্রন্থে ‘উমার (রাঃ) -এর إِنْتَهَيْنَا إِنْتَهَيْنَا উক্তির পরে এই কথাগুলোও রয়েছেঃ মদ সম্পদকে ধ্বংস করে এবং জ্ঞানলোপ করে। এ বর্ণনাটি এবং এর সাথে মুসনাদ আহমাদে আবূ হুরায়রাহ্ (রাঃ) থেকে বর্ণিত অন্যান্য বর্ণনাগুলো সূরাহ্ মায়িদায় মদ হারাম সম্বন্ধীয় আয়াতটির তাফসীরে ইনশা’আল্লাহ্‌ বিস্তারিত বর্ণিত হবে। (৫নং সূরাহ্ মায়িদাহ, আয়াত নং ৯০) <br />
<br />
‘উমার (রাঃ) বলেনঃ خَمْرٌ ‘মদ’ ঐ জিনিসের প্রত্যেকটিকে বলা হয় যা জ্ঞানলোপ করে। مَيْسِرٌ বলা হয় জুয়া খেলাকে। মদ এবং জুয়া ইসলামী কার্যক্রমকে বিঘিœত করে। তা থেকে যে উপকার হয় তা পার্থিব বা ইহলৌকিক। যেমন এটা সাময়িকভাবে শারীরিক শক্তি বৃদ্ধি করে, হজম কাজে সাহায্য করে, মেধা শক্তি বৃদ্ধি হয়, এক ধরনের শিহরণ অনুভূত হয় এবং কখনো কখনো আর্থিক লাভবান হওয়া যায়। হাসান ইবনু সাবিত (রাঃ) জাহিলিয়াত যামানার কবিতায় লিখেছিলেনঃ মদ পান করে আমরা বাদশাহ ও বীরপুরুষ হয়ে যাই। অনুরূপভাবে এর ব্যবসায়েও লাভের সম্ভাবনা রয়েছে। এরকমই জুয়া খেলায় বিজয় লাভের সম্ভাবনা আছে। <br />
<br />
কিন্তু এগুলোর উপকারের তুলনায় ক্ষতি ও অপকারই বেশি। কেননা এর দ্বারা জ্ঞান লোপ পাওয়ার সাথে সাথে ধর্মও ধ্বংস হয়ে থাকে। এ আয়াতের মত হারাম পূর্বাভাস থাকলেও স্পষ্টভাবে হারাম হওয়ার কথা বর্ণিত হয়নি। তাই ‘উমার (রাঃ) চাচ্ছিলেন যে, স্পষ্ট ভাষায় মদ হারাম হওয়ার আয়াত অবতীর্ণ হোক। অতএব সূরাহ্ মায়িদার আয়াতে পরিস্কার ভাষায় বলে দেয়া হয়ঃ ‘মদ পান, জুয়া খেলা, পাশা খেলা এবং তীরের সাহায্যে পূর্ব লক্ষণ গ্রহণ করা সবই হারাম ও শায়তানী কাজ।’ যেমন মহান আল্লাহ্‌ বলেনঃ <br />
<br />
﴿ یٰۤاَیُّهَا الَّذِیْنَ اٰمَنُوْۤا اِنَّمَا الْخَمْرُ وَ الْمَیْسِرُ وَ الْاَنْصَابُ وَ الْاَزْلَامُ رِجْسٌ مِّنْ عَمَلِ الشَّیْطٰنِ فَاجْتَنِبُوْهُ لَعَلَّكُمْ تُفْلِحُوْنَ۝۹۰ اِنَّمَا یُرِیْدُ الشَّیْطٰنُ اَنْ یُّوْقِعَ بَیْنَكُمُ الْعَدَاوَةَ وَ الْبَغْضَآءَ فِی الْخَمْرِ وَالْمَیْسِرِ وَ یَصُدَّكُمْ عَنْ ذِكْرِ اللّٰهِ وَ عَنِ الصَّلٰوةِ١ۚ فَهَلْ اَنْتُمْ مُّنْتَهُوْنَ﴾<br />
<br />
 ‘হে বিশ্বাসীগণ! মদ, জুয়া আর মূর্তি ও ভাগ্য নির্ধারক তীর ঘৃণিত শায়তানী কাজ, তোমরা তা বর্জন করো, যাতে তোমরা সাফল্যমণ্ডিত হতে পারো। মদ আর জুয়ার মাধ্যমে শায়তান তো চায় তোমাদের মাঝে শত্রুতা আর বিদ্বেষ সৃষ্টি করতে, মহান আল্লাহ্‌র স্মরণ আর সালাত থেকে তোমাদের বাধা দিতে। কাজেই তোমরা কি এসব থেকে বিরত থাকবে?’ (৫নং সূরাহ্ মায়িদাহ, আয়াত নং ৯০-৯১) ইবনু ‘উমার (রাঃ) , শা‘বী (রহঃ) , মুজাহিদ (রহঃ) , কাতাদাহ (রহঃ) , রাবী‘ ইবনু আনাস (রহঃ) ও ‘আবদুর রহমান ইবনু যায়দ ইবনু আসলাম (রহঃ) বলেন যে, মদের ব্যাপারে প্রথম সূরাহ্ বাক্বারার এই আয়াতটি অবতীর্ণ হয়। এরপর অবতীর্ণ হয় সূরাহ্ নিসার আয়াতটি। সর্বশেষে সূরাহ্ মায়িদার আয়াতটি অবতীর্ণ করে মহান আল্লাহ্‌ মদকে সম্পূর্ণরূপে হারাম করেন। (তাফসীর তাবারী ৪/৩৩১-৩৩৬) <br />
<br />
<b> সাধ্যমত দান করা উচিত </b><br />
<br />
‘কুলিল ‘আফওয়া’ এর একটি পঠন ‘কুলিল ‘আফউ’ও রয়েছে অর্থাৎ العفو শব্দের ওয়াও বর্ণে যবর এবং যের উভয় পঠনই বিশুদ্ধ। দু’টির অর্থ প্রায় একই। আল-হাকাম (রহঃ) মিকসাম (রাঃ) থেকে বর্ণনা করেন, ইবনু ‘আব্বাস (রাঃ) বলেছেন ‘তারা জানতে চায় তারা কি পরিমাণ ব্যয় করবে’ এ আয়াতের ভাবার্থ হচ্ছে, তোমরা তোমাদের পরিবারের জন্য যতোটুকু দরকার ততোটুকু ব্যয় করার পর যা অতিরিক্ত হবে তাই ব্যয় করবে। ‘আবদুল্লাহ ইবনু ‘উমার (রাঃ) , মুজাহিদ (রহঃ) , ‘আতা (রহঃ) , ইকরামাহ (রহঃ) , সা‘ঈদ ইবনু যুবাইর (রহঃ) , মুহাম্মাদ ইবনু কা‘ব (রহঃ) , হাসান বাসরী (রহঃ) , কাতাদাহ (রহঃ) , আল কাসিম (রহঃ) , সালিম (রহঃ) , ‘আতা আল খুরাসানী (রহঃ) এবং রাবী‘ ইবনু আনাস (রহঃ) -সহ প্রমুখ العفو এর অর্থ ‘অতিরিক্ত বস্তু’ বলে মতামত ব্যক্ত করেছেন। (তাফসীর ইবনু আবী হাতিম ২/৬৫৬, ৬৫৭) রাবী‘ ইবনু আনাস (রহঃ) থেকে এ অভিমতও রয়েছে যে, العفو এর অর্থ হলো সর্বোত্তম সম্পদ। তবে সবগুলোই অতিরিক্ত বস্তু হওয়ার প্রতিই প্রমাণ বহন করে। <br />
<br />
‘আবদ ইবনু হুমাইদ স্বীয় তাফসীরে বলেন, এর অর্থ হলো তোমার সম্পত্তিতে প্রয়োজনের অতিরিক্ত ব্যয় করো না যার ফলে তোমাকে মানুষের নিকট ভিক্ষাবৃত্তি করতে হয়। আর এর প্রতি সমর্থন পাওয়া যায় ইবনু জারীর (রহঃ) -এর বর্ণিত হাদীসটি যা তিনি আবূ হুরায়রাহ্ (রাঃ) -এর সূত্রে বর্ণনা করেন, আবূ হুরায়রাহ্ (রাঃ) বলেনঃ ‘এক ব্যক্তি রাসূলুল্লাহ (সাল্লাল্লাহু ‘আলাইহি ওয়া সাল্লাম) -কে বললোঃ<br />
<br />
يَا رَسُولَ اللَّهِ، عِنْدِي دِينَارٌ؟ قَالَ: "أَنْفِقْهُ عَلَى نَفْسِكَ". قَالَ: عِنْدِي آخَرُ؟ قَالَ: "أَنْفِقْهُ عَلَى أَهْلِكَ". قَالَ: عِنْدِي آخَرُ؟ قَالَ: "أَنْفِقْهُ عَلَى وَلَدِكَ". قَالَ: عِنْدِي آخَرُ؟ قَالَ: "فَأَنْتَ أبصَرُ.<br />
<br />
 ‘হে মহান আল্লাহ্‌র রাসূল (সাল্লাল্লাহু ‘আলাইহি ওয়া সাল্লাম) ! আমার কাছে একটি স্বর্ণ মুদ্রা রয়েছে।’ রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ ‘তোমার কাজে লাগাও।’ লোকটি বললোঃ ‘আমার নিকট আরো একটি রয়েছে।’ রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেনঃ ‘তোমার স্ত্রীর জন্য খরচ করো।’ সে বললোঃ ‘আরো একটি আছে।’ তিনি বললেনঃ তোমার ছেলে মেয়ের প্রয়োজনে লাগাও।’ সে বললো আমার নিকট আরো একটি রয়েছে।’ তিনি বললেন, ‘ তাহলে এখন তুমি চিন্তা ভাবনা করে দেখতে পারো।’ (তাফসীর তাবারী -৪/৩৪০/৪১৭০, মুসনাদ আহমাদ -২/২৫১/৭৪১৩, সুনান আবূ দাউদ-২/১৩২/১৬৯১, সুনান নাসাঈ -৫/৬৬/২৫৩৪, মুসতাদরাক হাকিম-১/৪১৫, সহীহ ইবনু হিব্বান-৫/১৪১/৩৩২৬) অবশ্য হাদীসটি ইমাম মুসলিমও স্বীয় সহীহ মুসলিমে বর্ণনা করেছেন। <br />
<br />
 ইমাম মুসলিম জাবির ইবনু ‘আবদুল্লাহ (রাঃ) -এর সূত্রে একটি হাদীস বর্ণনা করেছেন যে, রাসূলুল্লাহ (সাল্লাল্লাহু ‘আলাইহি ওয়া সাল্লাম) একজন লোককে বললেনঃ<br />
<br />
ابْدَأْ بِنَفْسِكَ فَتَصَدَّقْ عَلَيْهَا، فَإِنْ فَضَل شَيْءٌ فَلِأَهْلِكَ، فَإِنْ فَضُلَ شَيْءٌ عَنْ أَهْلِكَ فَلِذِي قَرَابَتِكَ، فَإِنْ فَضُلَ عَنْ ذِي قَرَابَتِكَ شَيْءٌ فَهَكَذَا وَهَكَذَا.<br />
<br />
 ‘প্রথমে তুমি তোমার নিজ থেকে আরম্ভ করো। প্রথমে তারই ওপর সাদাকাহ করো। অতিরিক্ত থাকলে ছেলে মেয়ের জন্য খরচ করো। এরপরেও থাকলে নিজের আত্মীয় স্বজনের ওপর সাদাকাহ করো। এরপরেও যদি থাকে তাহলে অন্যান্য অভাগ্রস্তদের ওপর সাদাকাহ করো।’ (সহীহ মুসলিম-২/৪১/৬৯২, ৬৯৩, সুনান নাসাঈ -৫/৭৩,৭৪/২৫৪৫) অন্য একটি হাদীসে রয়েছেঃ <br />
<br />
خير الصَّدَقَةِ مَا كَانَ عَنْ ظَهْر غِنًى، وَالْيَدُ الْعُلْيَا خَيْرٌ مِنَ الْيَدِ السُّفْلَى، وَابْدَأْ بِمَنْ تَعُولَ.<br />
<br />
 ‘উত্তম দান হচ্ছে তা, যা মানুষ নিজের প্রয়োজনের অতিরিক্ত জিনিস দান করে। ওপরের হাত নীচের হাত অপেক্ষা উত্তম। প্রথমে তাদেরকে দাও যাদের খরচ বহন তোমার দায়িত্বে রয়েছে। (সহীহুল বুখারী-৩/৩৪৫/১৪২৬, সহীহ মুসলিম-২/৯৫/৭১৭, সুনান আবূ দাউদ-২/১২৯/১৬৭৬, সুনান নাসাঈ -৫/৬৬/২৫৩৩, মুসনাদ আহমাদ -২/২৪৫, ৪৩৪) অন্য একটি হাদীসে রয়েছেঃ<br />
<br />
ابْنَ آدَمَ، إِنَّكَ إِنْ تبذُل الفضلَ خيرٌ لَكَ، وَإِنْ تُمْسِكْهُ شَرٌّ لَكَ، وَلَا تُلام عَلَى كَفَافٍ.<br />
<br />
 ‘হে আদম সন্তান! তোমার হাতে তোমার প্রয়োজনের অতিরিক্ত যা রয়েছে তা মহান আল্লাহ্‌র পথে ব্যয় করাই তোমার জন্য মঙ্গলকর এবং তা ব্যয় না করা তোমার জন্য ক্ষতিকর। তবে হ্যাঁ, নিজের প্রয়োজন অনুপাতে খরচ করায় তোমার প্রতি কোন ভর্ৎসনা নেই। (সহীহ মুসলিম-২/৯৭/৭১৮,জামি‘ তিরমিযী-৪/৪৯৫/২৩৪৩, মুসনাদ আহমাদ -৫/২৬২) তবে বলা হয়ে থাকে যে, যাকাতের আয়াতের দ্বারা অত্র আয়াতটি মানসূখ তথা রহিত হয়ে গিয়েছে। আর মুজাহিদ (রহঃ) বলেন, যাকাতের আয়াতটি যেন এই আয়াতেরই তাফসীর এবং এর স্পষ্ট বর্ণনা। আর এটাই সঠিক উক্তি। অতঃপর ইরশাদ হচ্ছেঃ<br />
<br />
﴿كَذٰلِكَ یُبَیِّنُ اللّٰهُ لَكُمُ الْاٰیٰتِ لَعَلَّكُمْ تَتَفَكَّرُوْنَۙ فِی الدُّنْیَا وَ الْاٰخِرَةِ﴾<br />
<br />
 ‘এভাবে মহান আল্লাহ্‌ তোমাদের প্রতি আদেশাবলী বিস্তারিতভাবে বর্ণনা করছেন, যাতে তোমরা চিন্তা করো। দুনিয়া এবং আখিরাত সম্বন্ধে।’ অর্থাৎ আমি যেমন এই নির্দেশাবলী স্পষ্ট ও খোলাখুলিভাবে বর্ণনা করেছি, তদ্রুপ অবশিষ্ট নির্দেশাবলীও আমি পরিস্কার ও বিস্তারিত বর্ণনা করবো। জান্নাতের অঙ্গীকার ও জাহান্নাম হতে ভয় প্রদর্শনের কথাও স্পষ্টভাবে বর্ণনা করা হবে, যেন তোমরা এই নশ্বর জগত হতে বিরত বীতশ্রদ্ধ হয়ে পরলৌকিক জগতের প্রতি আগ্রহী হতে পারো, যা অনন্তকালের জন্য স্থায়ী হবে। (তাফসীর তাবারী ৪/৩৪৮) <br />
<br />
হাসান বাসরী (রহঃ) এ আয়াতটি পাঠ করে বলেন যে, ‘মহান আল্লাহ্‌র শপথ! যে চিন্তা ও গবেষণা করবে সে অবশ্যই জানতে পারবে যে, পার্থিব ঘর হচ্ছে বিপদের ঘর এবং পরিণামে এটা ধ্বংস হয়ে যাবে, আর পরজগতই হচ্ছে প্রতিদানের ঘর এবং তা চিরস্থায়ী থাকবে।’ আর কাতাদাহ (রহঃ) বলেন যে, দুনিয়ার ওপর আখিরাতের যে কি মর্যাদা রয়েছে তা একটু চিন্তা করলেই পরিস্কারভাবে জানতে পারা যাবে। সুতরাং জ্ঞানীদের উচিত যে, তারা যেন পরকালের পুণ্য সংগ্রহ করার কাজে সদা সচেষ্ট থাকে। অবশ্য আমরা সূরাহ আলি ‘ইমরানের خَلْقِ السَّمٰوٰتِ وَالْاَرْضِ وَاخْتِلَافِ الَّیْلِ وَالنَّهَارِ لَاٰیٰتٍ لِّاُولِی الْاَلْبَابِ﴾ ﴿اِنَّ فِیْ ‘নিশ্চয়ই আসমানসমূহ ও যমীনের সৃষ্টিতে এবং রাত ও দিনের আবর্তনে জ্ঞানবানদের জন্য বহু নিদর্শন আছে।’ (৩নং সূরাহ আলি ‘ইমরান, আয়াত-১৯০) আয়াতটিতে تفكر প্রসঙ্গে পূর্ববর্তীদের অনেক আসার তথা বাণী উল্লেখ করেছি। <br />
<br />
<b> ইয়াতীমের সম্পদ রক্ষণাবেক্ষণ </b><br />
<br />
অতঃপর মহান আল্লাহ্‌ বলেনঃ<br />
<br />
وَيَسْأَلُونَكَ عَنِ الْيَتَامَى قُلْ إِصْلَاحٌ لَهُمْ خَيْرٌ وَإِنْ تُخَالِطُوهُمْ فَإِخْوَانُكُمْ وَاللَّهُ يَعْلَمُ الْمُفْسِدَ مِنَ الْمُصْلِحِ وَلَوْ شَاءَ اللَّهُ لَأَعْنَتَكُمْ.<br />
<br />
‘আর তারা তোমাকে ইয়াতীমদের সম্বন্ধে জিজ্ঞেস করছে; বলো, ‘তাদের উপকার করা উত্তম’ এবং যদি তাদের সাথে তোমরা একত্রে থাকো, তবে তারা তো তোমাদেরই ভাই। বস্তুত মহান আল্লাহ্‌ জানেন কে অনিষ্টকারী আর কে কল্যাণকামী এবং মহান আল্লাহ্‌ যদি ইচ্ছা করতেন, নিশ্চয়ই এ বিষয়ে তোমাদেরকে কঠোরতার মধ্যে নিক্ষেপ করতেন।’<br />
<br />
অত্র আয়াতের মাধ্যমে মহান আল্লাহ্‌ পিতৃহীনদের সম্পর্কে নিদর্শনাবলী অবতীর্ণ করেছেন। ইবনু ‘আব্বাস (রাঃ) বলেন যে, পূর্বে এর নির্দেশ ছিলোঃ   <br />
<br />
﴿وَ لَا تَقْرَبُوْا مَالَ الْیَتِیْمِ اِلَّا بِالَّتِیْ هِیَ اَحْسَنُ ﴾<br />
<br />
‘আর ইয়াতীমরা বয়ঃপ্রাপ্ত না হওয়া পর্যন্ত সদুদ্দেশ্য ব্যতীত তাদের বিষয়ে সম্পত্তির কাছেও যেয়ো না। (৬নং সূরাহ্ আন‘আম, আয়াত নং ১৫২) এবং<br />
<br />
﴿اِنَّ الَّذِیْنَ یَاْكُلُوْنَ اَمْوَالَ الْیَتٰمٰى ظُلْمًا اِنَّمَا یَاْكُلُوْنَ فِیْ بُطُوْنِهِمْ نَارًا وَ سَیَصْلَوْنَ سَعِیْرًا﴾<br />
<br />
 ‘যারা অন্যায়ভাবে পিতৃহীনদের ধন-সম্পত্তি গ্রাস করে, নিশ্চয়ই তা স্বীয় উদরে অগ্নি ব্যতীত কিছুই ভক্ষণ করে না এবং সত্ত্বরই তারা অগ্নি শিখায় প্রবেশ করবে।  এই আয়াতগুলো শ্রবণ করে পিতৃহীনদের অভিভাবকগণ ইয়াতীমদের আহার্য ও পানীয় হতে নিজেদের আহার্য ও পানীয় সম্পূর্ণরূপে পৃথক করে দেন। তখন ঐ পিতৃহীনদের জন্য রান্নাকৃত খাদ্য বেঁচে গেলে হয়তো তারাই অন্য সময় খেয়ে নিতো, নচেৎ নষ্ট হয়ে যেতো। এর ফলে একদিকে যেমন ইয়াতীমদের ক্ষতি হতে থাকে, অপরদিকে তেমনই তাদের অভিভাবকগণ অস্বস্তি বোধ করতে থাকেন। সুতরাং তারা রাসূলুল্লাহ (সাল্লাল্লাহু ‘আলাইহি ওয়া সাল্লাম) -এর নিকট এসে এই সম্বন্ধে আরয করেন। তখন এই আয়াত অবতীর্ণ হয় এবং সৎ উদ্দেশ্যে ও বিশ্বস্ততার সাথে তাদের সম্পদ নিজেদের সম্পদের সাথে মিলিয়ে রাখার অনুমতি দেয়া হয়।  আবূ দাঊদ, নাসাঈ , হাকিম ইত্যাদিতে এই বর্ণনাটি বিদ্যমান রয়েছে এবং পূর্ববর্তী ও পরবর্তী মনীষীদের একটি দল এর শানে নযুল এটাই বর্ণনা করেছেন।  মুজাহিদ (রহঃ) , ‘আতা (রহঃ) , আশ শাবী (রহঃ) , ইবনু আবী লাইলা (রহঃ), কাতাদাহ (রহঃ) এবং সালাফগণের অনেকে একই মতামত ব্যক্ত করেছেন। <br />
<br />
‘আয়িশাহ্ (রাঃ)  বর্ণনা করেন, ‘ইয়াতীমদের খাদ্য ও পানীয় পৃথক করা ছাড়া খুঁটিনাটিভাবে তাদের মাল দেখাশোনা করা খুবই কঠিন।’ <br />
<br />
إِصْلَاحٌلَّهُمْخَيْرٌ-এর ভাবার্থ এই পৃথক করণই বটে। কিন্তু وَإِنْتُخَالِطُوْهُمْ বলে মিলিত রাখার অনুমতি দেয়া হয়। কেননা তারা তো ধর্মীয় ভাই। তবে নিয়ত সৎ হওয়া উচিত। ইয়াতীমদের ক্ষতি করার যদি উদ্দেশ্য থাকে তাহলে সেটাও মহান আল্লাহ্‌র নিকট অজানা নেই। আর যদি ইয়াতীমদের মঙ্গলের ও তাদের সম্পদ রক্ষণাবেক্ষণের উদ্দেশ্য থাকে তাহলে সেটাও মহান আল্লাহ্‌ খুব ভালোই জানেন।’ মহান আল্লাহ্‌ বলেনঃ  ﴿وَ لَا تَقْرَبُوْا مَالَ الْیَتِیْمِ اِلَّا بِالَّتِیْ هِیَ اَحْسَنُ ﴾<br />
‘আর ইয়াতীমরা বয়ঃপ্রাপ্ত না হওয়া পর্যন্ত সদুদ্দেশ্য ব্যতীত তাদের বিষয় সম্পত্তির কাছেও যেয়ো না।’ <br />
<br />
অতঃপর বলা হচ্ছে যে, ‘মহান আল্লাহ্‌ তোমাদেরকে কষ্ট ও বিপদের মধ্যে জড়িত করতে চাননা।’ পিতৃহীনদের আহার্য ও পানীয় পৃথক করণের ফলে তোমরা যে অসুবিধার সম্মুখীন হয়েছিলে মহান আল্লাহ্‌ তা দূর করে দিলেন। এখন একই হাঁড়িতে রান্না করা এবং মিলিতভাবে কাজ করা তোমাদের জন্য মহান আল্লাহ্‌ বৈধ করলেন। এমনকি পিতৃহীনদের অভিভাবক যদি দরিদ্র হয় তাহলে ন্যায়সঙ্গতভাবে সে নিজের কাজে ইয়াতীমের মাল খরচ করতে পারে। আর যদি কোন ধনী অভিভাবক প্রয়োজনবশত ইয়াতীমের মাল নিজের কাজে লাগায় তাহলে সে পরে তা আদায় করে দিবে। এই জিজ্ঞাস্য বিষয়গুলো সূরাহ্ নিসার’ তাফসীরে ইনশা’আল্লাহ্‌ বিস্তারিতভাবে বর্ণিত হবে।<br />
</div></div></div></div><div class="panel panel-default"><div class="panel-heading" role="tab" id="heading_2_219_1"><h4 class="panel-title"><a role="button" data-toggle="collapse" data-parent="#accordion" href="#collapse_2_219_1" aria-expanded="true" aria-controls="collapse_2_219_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_219_1" class="panel-collapse collapse" role="tabpanel" aria-labelledby="heading_2_219_1"><div class="panel-body"><div class="tafseer_content"><p>লোকেরা আপনাকে মদ [১] ও জুয়া [২] সম্পর্কে জিজ্জেস করে। বলুন, ‘দু’টোর মধ্যেই আছে মহাপাপ এবং মানুষের জন্য উপকারও ; আর এ দু’টোর পাপ উপকারের চাইতে অনেক বড়’। আর তারা আপনাকে জিজ্জেস করে কি তারা ব্যায় করবে ? বলুন, যা উদ্বৃত্ত [৩]। এভাবে আল্লাহ্‌ তাঁর আয়াত সমূহ তোমাদের জন্য সুস্পষ্টভাবে ব্যক্ত করেন, যাতে তোমরা চিন্তা কর। <br /> <br />[১] ইসলামের প্রথম যুগের জাহেলিয়াত আমলের সাধারণ রীতি-নীতির মধ্যে মদ্যপান স্বাভাবিক ব্যাপার ছিল। রাসূল সাল্লাল্লাহু ‘আলাইহি ওয়াসাল্লাম-এর হিজরতের পরও মদীনাবাসীদের মধ্যে মদ্যপান ও জুয়ার প্রথা প্রচলিত ছিল। সাধারণ মানুষ এ দু'টি বস্তুর শুধু বাহ্যিক উপকারিতার প্রতি লক্ষ্য করেই এতে মত্ত ছিল। কিন্তু এদের অন্তর্নিহিত অকল্যাণ সম্পর্কে তাদের কোন ধারণাই ছিল না। তবে আল্লাহ্‌র নিয়ম হচ্ছে এই যে, প্রত্যেক জাতি ও প্রত্যেক অঞ্চলে কিছু বুদ্ধিমান ব্যক্তিও থাকেন যারা বিবেক-বুদ্ধিকে অভ্যাসের উর্ধের্ব স্থান দেন। যদি কোন অভ্যাস বুদ্ধি বা যুক্তির পরিপন্থী হয়, তবে সে অভ্যাসের ধারে-কাছেও তারা যান না। এ ব্যাপারে নবী করীম সাল্লাল্লাহু ‘আলাইহি ওয়াসাল্লাম-এর স্থান ছিল সবচেয়ে উর্ধ্বে। কেননা, যেসব বস্তু কোন কালে হারাম হবে, এমন সব বস্তুর প্রতিও তার অন্তরে একটা সহজাত ঘৃণাবোধ ছিল। সাহাবীগণের মধ্যেও এমন কিছুসংখ্যক লোক ছিলেন, যারা হারাম ঘোষিত হওয়ার পূর্বেও মদ্যপান তো দূরের কথা, তা স্পর্শও করেননি। মদীনায় পৌছার পর কতিপয় সাহাবী এসব বিষয়ের অকল্যাণগুলো অনুভব করলেন। এই পরিপ্রেক্ষিতে উমর, মুআয ইবনে জাবাল এবং কিছুসংখ্যক আনসার রাদিয়াল্লাহু আনহুম রাসূল সাল্লাল্লাহু ‘আলাইহি ওয়াসাল্লাম-এর নিকট উপস্থিত হয়ে বললেনঃ ‘মদ ও জুয়া মানুষের বুদ্ধি-বিবেচনাকে পর্যন্ত বিলুপ্ত করে ফেলে এবং ধন-সম্পদও ধ্বংস করে দেয়। এ সম্পর্কে আপনার নির্দেশ কি? এ প্রশ্নের উত্তরেই আলোচ্য আয়াতটি নাযিল হয়। [আবু দাউদ&#59; ৩৬৭০, তিরমিয়ী&#59; ৩০৪৯, মুসনাদে আহমাদ&#59; ১/৫৩] <br /> <br />এ হচ্ছে প্রথম আয়াত যা মুসলিমদেরকে মদ ও জুয়া থেকে দূরে রাখার প্রথম পদক্ষেপ হিসেবে নাযিল হয়েছে। আয়াতটিতে বলা হয়েছে যে, মদ ও জুয়াতে যদিও বাহ্যিক দৃষ্টিতে কিছু উপকারিতা পরিলক্ষিত হয়, কিন্তু দুটির মাধ্যমেই অনেক বড় বড় পাপের পথ উন্মুক্ত হয়; যা এর উপকারিতার তুলনায় অনেক বড় ও ক্ষতিকর। পাপ অর্থে এখানে সেসব বিষয়ও বোঝানো হয়েছে, যা পাপের কারণ হয়ে দাঁড়ায়। যেমন, মদের মধ্যে সর্বাপেক্ষা বড় দোষ হচ্ছে এই যে, এতে মানুষের সবচাইতে বড় গুণ, বুদ্ধি-বিবেচনা বিলুপ্ত হয়ে যায়। কারণ, বুদ্ধি এমন একটি গুণ যা মানুষকে মন্দকাজ থেকে বিরত রাখে। পক্ষান্তরে যখন তা থাকে না, তখন প্রতিটি মন্দ কাজের পথই সুগম হয়ে যায়। [মা'আরিফুল কুরআন] <br /> <br />এ আয়াতে পরিস্কারভাবে মদকে হারাম করা হয়নি, কিন্তু এর অনিষ্ট ও অকল্যাণের দিকগুলোকে তুলে ধরে বলা হয়েছে যে, মদ্য পানের দরুন মানুষ অনেক মন্দ কাজে লিপ্ত হয়ে যেতে পারে। বলতে গেলে আয়াতটিতে মদ্যপান ত্যাগ করার জন্য এক প্রকার পরামর্শ দেয়া হয়েছে। সুতরাং এ আয়াত নাযিল হওয়ার পর কোন কোন সাহাবী এ পরামর্শ গ্রহণ করে তৎক্ষণাৎ মদ্যপান ত্যাগ করেছেন। আবার কেউ কেউ মনে করেছেন, এ আয়াতে মদকে তো হারাম করা হয়নি, বরং এটা দ্বীনের পক্ষে ক্ষতির কাজে ধাবিত করে বিধায় একে পাপের কারণ বলে স্থির করা হয়েছে, যাতে ফেতনায় পড়তে না হয়, সে জন্য পূর্ব থেকেই সতর্কতা অবলম্বন করার পরামর্শ দেয়া হয়েছে। পরবর্তী সূরার আন-নিসা এর ৪৩ নং আয়াতে মদপানের সময় সীমিত করা হয়। সবশেষে সূরা আল-মায়িদাহ এর ৯০ নং আয়াতের মাধ্যমে মদকে চিরতরে হারাম করা হয়। এ বিষয়ে আরও আলোচনা সূরা আল-মায়িদাহ এর ৯০ নং আয়াতে করা হবে। <br /> <br />[২] আয়াতে উল্লেখিত (ميسر) শব্দটির অর্থ বন্টন করা,  (ياسر) বলা হয় বন্টনকারীকে। জাহেলিয়াত আমলে নানা রকম জুয়ার প্রচলন ছিল। তন্মধ্যে এক প্রকার জুয়া ছিল এই যে, উট জবাই করে তার অংশ বন্টন করতে গিয়ে জুয়ার আশ্রয় নেয়া হত। কেউ একাধিক অংশ পেত আবার কেউ বঞ্চিত হত। বঞ্চিত ব্যক্তিকে উটের পূর্ণ মূল্য দিতে হত, আর গোশত দরিদ্রের মধ্যে বন্টন করা হত; নিজেরা ব্যবহার করত না। এ বিশেষ ধরনের জুয়ায় যেহেতু দরিদ্রের উপকার ছিল এবং খেলোয়াড়দের দানশীলতা প্রকাশ পেত, তাই এ খেলাতে গর্ববোধ করা হত। আর যারা এ খেলায় অংশগ্রহণ না করত, তাদেরকে কৃপণ ও হতভাগ্য বলে মনে করা হত। বন্টনের সাথে সম্পর্কের কারণেই এরূপ জুয়াকে মাইসির’ বলা হত। [তাফসীরে কুরতুবী&#59; ৩/৪৪২-৪৪৩] <br /> <br />সমস্ত সাহাবী ও তাবেয়ীগণ এ ব্যাপারে একমত যে, সব রকমের জুয়াই মাইসির’ শব্দের অন্তর্ভুক্ত এবং হারাম। ইবনে কাসীর তার তাফসীরে এবং জাসসাস ‘আহকামুল-কুরআনে’ লিখেছেন যে, মুফাসসিরে কুরআন ইবনে আববাস, ইবনে উমর, কাতাদাহ, মু'আবিয়া ইবনে সালেহ, আতা ও তাউস রাদিয়াল্লাহু আনহুম বলেছেনঃ সব রকমের জুয়াই ‘মাইসির’ এমনকি কাঠের গুটি এবং আখরোট দ্বারা বাচ্চাদের এ ধরনের খেলাও। ইবনে আববাস বলেছেনঃ লটারীও জুয়ারই অন্তর্ভুক্ত। জাসসাস ও ইবনে সিরীন বলেছেনঃ যে কাজে লটারীর ব্যবস্থা রয়েছে, তাও ‘মাইসির’ এর অন্তর্ভুক্ত। কেননা, লটারীর মাধ্যমে কেউ কেউ প্রচুর সম্পদ পেয়ে যায় অপরদিকে অনেকে কিছুই পায় না। আজকাল প্রচলিত বিভিন্ন ধরনের লটারীর সাথে এর তুলনা করা যেতে পারে। এসবই জুয়ার অন্তর্ভুক্ত ও হারাম। মোটকথা, মাইসির ও কেমারের সঠিক সংজ্ঞা এই যে, যে ব্যাপারে কোন মালের মালিকানায় এমন সব শর্ত আরোপিত হয়, যাতে মালিক হওয়া না হওয়া উভয় সম্ভাবনাই সমান থাকে। আর এরই ফলে পূর্ণ লাভ কিংবা পূর্ণ লোকসান উভয় দিকই বজায় থাকবে। [ইবনে কাসীর] <br /> <br />এ জন্য সহীহ হাদীসে দাবা ও ছক্কা-পাঞ্জা জাতীয় খেলাকেও হারাম বলা হয়েছে। কেননা, এসবেও অনেক ক্ষেত্রেই টাকা-পয়সার বাজী ধরা হয়ে থাকে। তাস খেলায় যদি টাকা-পয়সার হার-জিত শর্ত থাকে, তবে তাও এর অন্তর্ভুক্ত হবে। বারদা রাদিয়াল্লাহু আনহু বলেন, রাসূলুল্লাহ সাল্লাল্লাহু ‘আলাইহি ওয়াসাল্লাম বলেছেনঃ “যে ব্যক্তি ছক্কা-পাঞ্জা খেলে সে যেন শূকরের গোশত ও রক্তে স্বীয় হাত রঞ্জিত করে’। [মুসলিমঃ ২২৬০] <br /> <br />[৩] অর্থাৎ প্রয়োজনের অতিরিক্ত যা থাকে তাই খরচ কর। এতে বোঝা গেল যে, নফল সাদকার বেলায় নিজের প্রয়োজনের অতিরিক্ত যা থাকে তাই ব্যয় করতে হবে। নিজের সন্তানাদিকে কষ্টে ফেলে, তাদের অধিকার হতে বঞ্চিত করে সদকা করার কোন বিধান নেই। অনুরূপভাবে যে ব্যক্তি ঋণগ্রস্ত, ঋণ পরিশোধ না করে তার পক্ষে নফল সদকা করাও আল্লাহ্‌র পছন্দ নয়। <br /></p></div></div></div></div><div class="panel panel-default"><div class="panel-heading" role="tab" id="heading_2_219_2"><h4 class="panel-title"><a role="button" data-toggle="collapse" data-parent="#accordion" href="#collapse_2_219_2" aria-expanded="true" aria-controls="collapse_2_219_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_219_2" class="panel-collapse collapse" role="tabpanel" aria-labelledby="heading_2_219_2"><div class="panel-body"><div class="tafseer_content"><b> ২১৯ নং আয়াতের তাফসীর: </b><br />
<br />
<b> শানে নুযূল: </b><br />
<br />
যখন মদ হারাম হওয়া প্রসঙ্গে আয়াত অবতীর্ণ হয় তখন উমার (রাঃ) বললেন: হে আল্লাহ! মদের ব্যাপারে আমাদেরকে সুস্পষ্ট বর্ণনা দিন। তখন এ আয়াতটি অবতীর্ণ হয়।<br />
<br />
তারপর উমার (রাঃ)-কে ডেকে আনা হয় এবং এ আয়াতটি পাঠ করে শোনান হয়। উমার (রাঃ) পুনরায় বললেন, হে আল্লাহ! মদের ব্যাপারে আমাদেরকে সুস্পষ্ট বর্ণনা দিন। তখন সূরা নিসার ৪৩ নং আয়াত অবতীর্ণ হয়। সালাতের সময় হলে মুয়াযযিন বলে দিত কেউ যেন নেশাগ্রস্ত হয়ে সালাতে না আসে। উমার (রাঃ)-কে ডেকে আনা হল। তাঁর কাছে সূরা নিসার উক্ত আয়াত পাঠ করা হল। তখন তিনি পুনরায় সে কথাই বললেন। তখন সূরা মায়িদার ৯০ নং আয়াত অবতীর্ণ হয়। তারপর উমার (রাঃ)-কে ডেকে আনা হল এবং এ আয়াতটি পাঠ করা হল, এমনকি আয়াতের শেষাংশ “তোমরা কি বিরত থাকলে” এ পর্যন্ত পঠিত হল তখন উমার (রাঃ) বললেন: বিরত থাকলাম। (আবূ দাঊদ হা: ৩৬৭০, তিরমিযী হা: ৩০৪৯, সহীহ)<br />
<br />
শানে নুযূল থেকে বুঝা যায় মদ পর্যায়ক্রমে তিনবারে হারাম হয়েছে।<br />
<br />
শেষবারে সম্পূর্ণ হারাম হয়েছে সূরা মায়িদার ৯০ নং আয়াত দ্বারা। আল্লাহ তা‘আলা বলেন:<br />
<br />
(یٰٓاَیُّھَا الَّذِیْنَ اٰمَنُوْٓا اِنَّمَا الْخَمْرُ وَالْمَیْسِرُ وَالْاَنْصَابُ وَالْاَزْلَامُ رِجْسٌ مِّنْ عَمَلِ الشَّیْطٰنِ فَاجْتَنِبُوْھُ لَعَلَّکُمْ تُفْلِحُوْنَ) <br />
<br />
“হে মু’মিনগণ! মদ, জুয়া, মূর্তিপূজার বেদী ও ভাগ্য নির্ণায়ক শর ঘৃণ্য বস্তু, শয়তানের কাজ। সুতরাং তোমরা তা বর্জন কর- যাতে তোমরা সফলকাম হতে পার।”(সূরা মায়িদাহ ৫:৯০)<br />
<br />
(وَإِثْمُهُمَآ أَكْبَرُ مِنْ نَّفْعِهِمَا) <br />
<br />
‘এ দু’টির মধ্যে বড় গুনাহ রয়েছে আর তা মানুষের জন্য কিছুটা উপকারী’অর্থাৎ মদপান শরীয়তের দৃষ্টিকোণ থেকে মহাপাপ। যেহেতু এর ফলে ঝগড়া-বিবাদ, মারামারি, গালি-গালাজ ও অশ্লীলতা সৃষ্টি হয়। ইবাদত পালনে বাধা সৃষ্টি হয়, অর্থের অপচয় ঘটে এবং বিদ্বেষ, দারিদ্র ও লাঞ্ছনার আগমন ঘটে।<br />
<br />
আর উপকারিতার সম্পর্ক দুনিয়ার সাথে। যেমন মদপানে সাময়িকভাবে শরীরিক স্ফূর্তি-আনন্দ উদ্যম ও কারো কারো মস্তিষ্কে তেজস্ক্রিয়তাও আসে, যৌনশক্তি বৃদ্ধি করে, বিক্রয় করে অনেক অর্থ উপার্জন করা যায়। এ ছাড়াও আরো কিছু উপকার রয়েছে। কিন্তু এ উপকার ক্ষতির তুলনায় অতি নগণ্য। <br />
যেহেতু এ আয়াত দ্বারা সর্বপ্রথম মদ হারাম হবার প্রক্রিয়া শুরু হয় তাই প্রথমেই সম্পূর্ণভাবে হারাম করা হয়নি। ফলে ভাল-মন্দ উভয়ের অবকাশ থাকে। সর্বশেষ সূরা মায়েদার ৯০ নং আয়াত দ্বারা মদ সম্পূর্ণভাবে হারাম হয়েছে।<br />
<br />
মদ নির্দিষ্ট কোন পানীয় বা নেশার নাম নয়, বরং প্রত্যেক ঐ বস্তু বা পানীয় যা জ্ঞানকে বিকৃত করে তাই মদ। তা কম হোক বা বেশি হোক। রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: যা বেশি (খেলে বা পান করলে) নেশাগ্রস্থ হয় তার কমও হারাম। (আবূ দাঊদ হা: ৩৬৮১, তিরমিযী হা: ১৮৬৫, হাসান সহীহ) <br />
<br />
(مَاذَا یُنْفِقُوْنَ) ‘কী ব্যয় করবে?’অর্থাৎ তারা কী পরিমাণ ব্যয় করবে সে সম্পর্কে জিজ্ঞাসা করে? বল: اَلْعَفْوُ এর অর্থ হল- প্রয়োজনের অতিরিক্ত যা তা ব্যয় কর। প্রয়োজনের অতিরিক্ত কী তার তাফসীর হাদীসে এসেছে: <br />
<br />
রাসূলুল্লাহ (সাল্লাল্লাহু ‘আলাইহি ওয়া সাল্লাম) বলেন: সর্বোত্তম ব্যয় হলো যা সচ্ছল অবস্থায় ব্যয় করা হয়। (সহীহ বুখারী হা: ১৪২৬)<br />
<br />
তবে এ ব্যয় নিকটাত্মীয়গণ পাওয়ার বেশি হকদার। যেমন হাদীসে এসেছে: এক ব্যক্তি বলল: হে আল্লাহর রাসূল (সাল্লাল্লাহু ‘আলাইহি ওয়া সাল্লাম) আমার কাছে একটি দিনার আছে (আমি কোথায় ব্যয় করব)? তিনি (সাল্লাল্লাহু ‘আলাইহি ওয়া সাল্লাম) বললেন: তোমার নিজের জন্য ব্যয় কর। সে ব্যক্তি বলল: আরেকটি আছে? রাসূলুল্লাহ (সাল্লাল্লাহু ‘আলাইহি ওয়া সাল্লাম) বললেন: তোমার পরিবারের জন্য ব্যয় কর। লোকটি বলল: আমার কাছে আরেকটি আছে? তিনি বললেন: তোমার সন্তানের জন্য ব্যয় কর। লোকটি বলল: আমার কাছে আরেকটি দিনার আছে? তিনি বললেন: তুমি ভাল জান কোথায় ব্যয় করা প্রয়োজন। (আবু দাঊদ হা: ১৬৯১, হাসান) <br />
<br />
এভাবে আল্লাহ তা‘আলা বিধি-বিধান বিশদভাবে বর্ণনা করেন।<br />
<br />
<b> আয়াত হতে শিক্ষণীয় বিষয়: </b><br />
<br />
১. মদ, জুয়া এসব হারাম। এগুলো শয়তানের কাজ। <br />
২. সচ্ছল অবস্থায় ব্যয় করা উত্তম, এটাই হল প্রয়োজনের অতিরিক্ত।<br />
৩. শরীয়তের বিধান ক্রমান্বয়ে অবতীর্ণ হবার হেকমত জানলাম।<br />
</div></div></div></div><div class="panel panel-default"><div class="panel-heading" role="tab" id="heading_2_219_3"><h4 class="panel-title"><a role="button" data-toggle="collapse" data-parent="#accordion" href="#collapse_2_219_3" aria-expanded="true" aria-controls="collapse_2_219_3"><i class="more-less fa fa-plus"></i>আহসানুল বায়ান</a></h4></div><div id="collapse_2_219_3" class="panel-collapse collapse" role="tabpanel" aria-labelledby="heading_2_219_3"><div class="panel-body"><div class="tafseer_content"><p>লোকে তোমাকে মদ ও জুয়া সম্পর্কে জিজ্ঞাসা করে। বল, ‘উভয়ের মধ্যে মহাপাপ [১] এবং মানুষের জন্য (যৎকিঞ্চিৎ) উপকারও আছে, কিন্তু উভয়ের পাপ উপকার অপেক্ষা অধিক।’[২] লোকে তোমাকে জিজ্ঞাসা করে, ‘(আল্লাহর পথে) তারা কী খরচ করবে?’ বল, ‘যা উদ্বৃত্ত।’[৩] এভাবে আল্লাহ তাঁর সকল নিদর্শন তোমাদের জন্য প্রকাশ করেন যাতে তোমরা চিন্তা কর। <br /> <br />[১] দ্বীনের দৃষ্টিতে এটা মহাপাপ। (যেহেতু এর ফলে ঝগড়া-বিবাদ, মারামারি, গালাগালি ও অশ্লীলতার সৃষ্টি হয়। ইবাদতে বাধা সৃষ্টি হয়, অর্থের অপচয় ঘটে এবং বিদ্বেষ, দারিদ্র্য ও লাঞ্ছনার আগমন ঘটে।) <br /> <br />[২] উপকারিতাসমূহের সম্পর্ক দুনিয়ার সাথে। যেমন, মদপানে সময়িকভাবে শারীরিক স্ফূর্তি, সানন্দ উদ্যম এবং কারো কারো মস্তিষ্ক তেজস্বীতাও আসে। যৌনশক্তি বৃদ্ধি লাভ করে। তাই তার ব্যবহার ব্যাপক হয়। অনুরূপ এর (মদের) ক্রয়-বিক্রয় বড় লাভদায়ক ব্যবসা। জুয়াতেও কখনো কখনো কেউ জিতে যায়, ফলে সে কিছু অর্থ লাভ করে। কিন্তু এই সমূহ উপকারিতা সেই সমূহ ক্ষতি ও ফাসাদের তুলনায় কিছুই নয়; যা মানুষের বিবেক-বুদ্ধি ও তার দ্বীন-ধর্মের উপর আসে। আর এই জন্যই বলা হয়েছে, &#34;কিন্তু উভয়ের পাপ উপকার অপেক্ষা অধিক।&#34; এই আয়াতে মদ ও জুয়াকে (পরিষ্কারভাবে) হারাম বলা না হলেও তার প্রাথমিক সূচনার উপর আলোকপাত করা হয়েছে। এই আয়াত থেকে একটি গুরুত্বপূর্ণ মূলনীতি এই জানা যায় যে, প্রত্যেক জিনিসের মধ্যে কিছু না কিছু লাভ থাকেই, তাতে তা যতই খারাপ জিনিস হোক না কেন। যেমন রেডিও, টিভি এবং এই ধরনের আরো আবিষ্কৃত আধুনিক জিনিস। মানুষ তার কিছু কিছু লাভের কথা উল্লেখ করে আত্মপ্রতারণা করে থাকে। কিন্তু বিবেচনা করা উচিত যে, লাভ ও নোকসানের মধ্যে কোনটার ভাগ বেশী। বিশেষতঃ দ্বীন, ঈমান এবং আখলাক-চরিত্রের দিক দিয়ে। যদি দ্বীনী দৃষ্টিকোণ থেকে তার নোকসান ও ক্ষতির দিক বেশী হয়, তাহলে সামান্য পার্থিব লাভের জন্য তা জায়েয সাব্যস্ত করা যাবে না। <br /> <br />[৩] এই অর্থের দিক দিয়ে এটা একটি নৈতিক নির্দেশ অথবা এই নির্দেশ ইসলামের প্রথম পর্যায়ে ছিল। যাকাত ফরয হওয়ার পর এর উপর আমল আর জরুরী নয়। তবে উত্তম অবশ্যই বটে। কিংবা العَفو এর অর্থ হল, &#34;যা সহজভাবে ও অনায়াসে হয় এবং অন্তরে ভারী অনুভূত না হয়।&#34; ইসলাম অবশ্যই (আল্লাহর পথে) ব্যয় করার প্রতি বড় উৎসাহ প্রদান করেছে, তবে এ ব্যাপারে মধ্যপন্থার খেয়াল রেখে প্রথমতঃ স্বীয় অধীনস্থ ব্যক্তিদের দেখাশোনা এবং তাদের প্রয়োজন পূরণকে প্রাধান্য দেওয়ার নির্দেশ দিয়েছে। দ্বিতীয়তঃ এমন মুক্তহস্তে ব্যয় করতে নিষেধ করেছে, যাতে কাল তোমাকে ও তোমার পরিবারের লোকদেরকে অন্যের দ্বারস্থ হতে না হয়।</p></div></div></div></div><div class="panel panel-default"><div class="panel-heading" role="tab" id="heading_2_219_4"><h4 class="panel-title"><a role="button" data-toggle="collapse" data-parent="#accordion" href="#collapse_2_219_4" aria-expanded="true" aria-controls="collapse_2_219_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_219_4" class="panel-collapse collapse" role="tabpanel" aria-labelledby="heading_2_219_4"><div class="panel-body"><div class="tafseer_content"><p>তারা তোমাকে মদ ও জুয়া সম্পর্কে জিজ্ঞাসা করে। বল, এ দু’টোয় রয়েছে বড় পাপ ও মানুষের জন্য উপকার। আর তার পাপ তার উপকারিতার চেয়ে অধিক বড়। আর তারা তোমাকে জিজ্ঞাসা করে, তারা কী ব্যয় করবে। বল, ‘যা প্রয়োজনের অতিরিক্ত’। এভাবে আল্লাহ তোমাদের জন্য আয়াতসমূহ স্পষ্টভাবে বর্ণনা করেন, যাতে তোমরা চিন্তা কর।</p></div></div></div></div><div class="panel panel-default"><div class="panel-heading" role="tab" id="heading_2_219_5"><h4 class="panel-title"><a role="button" data-toggle="collapse" data-parent="#accordion" href="#collapse_2_219_5" aria-expanded="true" aria-controls="collapse_2_219_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_219_5" class="panel-collapse collapse" role="tabpanel" aria-labelledby="heading_2_219_5"><div class="panel-body"><div class="tafseer_content"><p>তারা তোমাকে মদ ও জুয়া সম্পর্কে জিজ্ঞেস করে। বলে দাও, এতদুভয়ের মধ্যে রয়েছে মহাপাপ। আর মানুষের জন্যে উপকারিতাও রয়েছে, তবে এগুলোর পাপ উপকারিতা অপেক্ষা অনেক বড়। আর তোমার কাছে জিজ্ঞেস করে, কি তারা ব্যয় করবে? বলে দাও, নিজেদের প্রয়োজনীয় ব্যয়ের পর যা বাঁচে তাই খরচ করবে। এভাবেই আল্লাহ তোমাদের জন্যে নির্দেশ সুস্পষ্টরূপে বর্ণনা করেন, যাতে তোমরা চিন্তা করতে পার।</p></div></div></div></div><div class="panel panel-default"><div class="panel-heading" role="tab" id="heading_2_219_6"><h4 class="panel-title"><a role="button" data-toggle="collapse" data-parent="#accordion" href="#collapse_2_219_6" aria-expanded="true" aria-controls="collapse_2_219_6"><i class="more-less fa fa-plus"></i>জহুরুল হক</a></h4></div><div id="collapse_2_219_6" class="panel-collapse collapse" role="tabpanel" aria-labelledby="heading_2_219_6"><div class="panel-body"><div class="tafseer_content"><p>তারা তোমাকে নেশা ও জুয়া সন্বন্ধে জিজ্ঞাসা করছে। বলো -- ''এই দুয়েতেই আছে মহাপাপ ও মানুষের জন্য মুনাফা, কিন্তু তাদের পাপ তাদের মুনাফার চাইতে গুরুতর। আর তারা তোমায় সওয়াল করে কী তারা খরচ করবে। বলো -- ''যা বাড়তি থাকে।’’ এইভাবে আল্লাহ্ তোমাদের জন্য বাণীসমূহ স্পষ্ট করেন যাতে তোমরা ভেবে দেখতে পার, --</p></div></div></div></div></div>