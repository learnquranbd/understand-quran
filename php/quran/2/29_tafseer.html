<div class="panel-group" id="accordion" role="tablist" aria-multiselectable="true"><div class="panel panel-default"><div class="panel-heading" role="tab" id="heading_2_29_0"><h4 class="panel-title"><a role="button" data-toggle="collapse" data-parent="#accordion" href="#collapse_2_29_0" aria-expanded="true" aria-controls="collapse_2_29_0"><i class="more-less fa fa-plus"></i>তাফসীর ইবনে কাসির</a></h4></div><div id="collapse_2_29_0" class="panel-collapse collapse" role="tabpanel" aria-labelledby="heading_2_29_0"><div class="panel-body"><div class="tafseer_content"><b> মহান আল্লাহর ক্ষমতা সম্বন্ধে দালীল </b><br />
<br />
পূর্বের আয়াতে মহান আল্লাহ ঐ দালীলসমূহ বর্ণনা করেছেন যা স্বয়ং মানুষের মধ্যে রয়েছে। এখন তিনি এই পবিত্র আয়াতে ঐ দালীলসমূহের বর্ণনা দিয়েছেন যা দৈনন্দিন মানুষের চোখের সামনে ভাসছে। অতঃপর আল্লাহ তা‘আলা বলেন যে, প্রত্যেক জিনিস সম্বন্ধে তাঁর জানা আছে। যেমন তিনি অন্যত্র বলেনঃ <br />
<br />
 ﴿اَلَا یَعْلَمُ مَنْ خَلَقَ وَ هُوَ اللَّطِیْفُ الْخَبِیْرُ﴾<br />
<br />
যিনি সৃষ্টি করেছেন, তিনি কি জানেন না? (৬৭ নং সূরাহ্ মূল্ক, আয়াত  নং ১৪)<br />
<br />
<b> সৃষ্টির সূচনা </b><br />
<br />
এ আয়াতের বিস্তারিত ব্যাখ্যা পাওয়া যাবে সূরাহ্ ফুচ্ছিলাতে অর্থাৎ হা-মীম সাজদাহয়। মহান আল্লাহ বলেনঃ<br />
<br />
﴿قُلْ اَىِٕنَّكُمْ لَتَكْفُرُوْنَ بِالَّذِیْ خَلَقَ الْاَرْضَ فِیْ یَوْمَیْنِ وَ تَجْعَلُوْنَ لَهٗۤ اَنْدَادًا١ؕ ذٰلِكَ رَبُّ الْعٰلَمِیْنَۚ۝۹ وَ جَعَلَ فِیْهَا رَوَاسِیَ مِنْ فَوْقِهَا وَ بٰرَكَ فِیْهَا وَ قَدَّرَ فِیْهَاۤ اَقْوَاتَهَا فِیْۤ اَرْبَعَةِ اَیَّامٍ١ؕ سَوَآءً لِّلسَّآىِٕلِیْنَ۝۱۰ ثُمَّ اسْتَوٰۤى اِلَى السَّمَآءِ وَ هِیَ دُخَانٌ فَقَالَ لَهَا وَ لِلْاَرْضِ ائْتِیَا طَوْعًا اَوْ كَرْهًا١ؕ قَالَتَاۤ اَتَیْنَا طَآىِٕعِیْنَ۝۱۱ فَقَضٰىهُنَّ سَبْعَ سَمٰوَاتٍ فِیْ یَوْمَیْنِ وَاَوْحٰى فِیْ كُلِّ سَمَآءٍ اَمْرَهَا١ؕ وَ زَیَّنَّا السَّمَآءَ الدُّنْیَا بِمَصَابِیْحَ١ۖۗ وَ حِفْظًا١ؕ ذٰلِكَ تَقْدِیْرُ الْعَزِیْزِ الْعَلِیْمِ﴾<br />
<br />
বলোঃ তোমরা কি তাকে অস্বীকার করবেই যিনি পৃথিবী সৃষ্টি করেছেন দুই দিনে এবং তোমরা তাঁর সমকক্ষ দাঁড় করাতে চাও? তিনি তো জগতসমূহের রাব্ব। তিনি স্থাপন করেছেন অটল পর্বতমালা ভূপৃষ্ঠে এবং তাতে রেখেছেন কল্যাণ এবং চার দিনে ব্যবস্থা করেছেন খাদ্যের- সমভাবে, যাঞ্চাকারীদের জন্য। অতঃপর তিনি আকাশের দিকে মনোনিবেশ করেন যা ছিলো ধূম্রপুঞ্জ বিশেষ। অতঃপর তিনি এটাকে এবং পৃথিবীতে বললেনঃ তোমরা উভয়ে এসো স্বেচ্ছায় অথবা অনিচ্ছায়। তারা বললোঃ আমরা এলাম অনুগত হয়ে। তারপর তিনি আকাশমণ্ডলীকে দুই দিনে সপ্তাকাশে পরিণত করলেন এবং প্রত্যেক আকাশে এর বিধান ব্যক্ত করলেন এবং আমি নিকটবর্তী আকাশকে সুশোভিত করলাম প্রদীপমালা দ্বারা এবং করলাম সুরক্ষিত। এটা পরাক্রমশালী সর্বজ্ঞ মহান আল্লাহর ব্যবস্থাপনা। (৪১ নং সূরাহ্ হা-মীম সাজদাহ, আয়াত  নং ৯-১২)<br />
<br />
<b> সৃষ্টিসমূহের বিন্যাস </b><br />
<br />
এ আয়াত দ্বারা জানা যাচ্ছে যে, মহান আল্লাহ প্রথমে পৃথিবী সৃষ্টি করেছেন, তারপর সাতটি আকাশ নির্মাণ করেছেন। আমরা দেখতে পাচ্ছি, অট্টালিকা নির্মাণের এটাই নিয়ম যে, প্রথমে নির্মাণ করা হয় নীচের অংশ এবং পরে ওপরের অংশ। মুফাস্সিরগণ এর ব্যাখ্যা দিয়েছেন যা ইনশা’আল্লাহ এখনই আসছে। কিন্তু এটা বুঝে নেয়া উচিত যেমন মহান আল্লাহ অন্য স্থানে বলেনঃ<br />
<br />
﴿ءَاَنْتُمْ اَشَدُّ خَلْقًا اَمِ السَّمَآءُ١ؕ بَنٰىهَاٙ۝۲۷ رَفَعَ سَمْكَهَا فَسَوّٰىهَاۙ۝۲۸ وَ اَغْطَشَ لَیْلَهَا وَ اَخْرَجَ ضُحٰىهَا۪۝۲۹ وَ الْاَرْضَ بَعْدَ ذٰلِكَ دَحٰىهَاؕ۝۳۰ اَخْرَجَ مِنْهَا مَآءَهَا وَ مَرْعٰىهَا۪۝۳۱ وَ الْجِبَالَ اَرْسٰىهَاۙ۝۳۲ مَتَاعًا لَّكُمْ وَ لِاَنْعَامِكُمْ﴾<br />
<br />
তোমাদেরকে সৃষ্টি করা কঠিনতর, নাকি আকাশ সৃষ্টি? তিনিই এটা নির্মাণ করেছেন। তিনি এটাকে সুউচ্চ ও সুবিন্যস্ত করেছেন এবং তিনি এর রাতকে অন্ধকারাচ্ছন্ন করেছেন এবং ওর জ্যোতি বিনির্গত করেছেন এবং পৃথিবীকে এরপর বিস্তৃত করেছেন। তিনি এটা হতে বহির্গত করেছেন এর পানি ও তৃণ আর পর্বতকে তিনি দৃঢ়ভাবে প্রোথিত করেছেন; এ সবই তোমাদের ও তোমাদের জন্তুগুলোর ভোগের জন্য। (৭৯ নং সূরাহ্ নাযি‘আত, আয়াত  নং ২৭-৩৩)<br />
<br />
এ আয়াতে মহান আল্লাহ বলেন যে, তিনি আকাশের পরে যমীন সৃষ্টি করেছেন।’<br />
<br />
কেউ কেউ বলেছেন যে, পরবর্তী আয়াতটিতে আসমান সৃষ্টির পরে যমীন বিছিয়ে দেয়া ইত্যাদি বর্ণিত হয়েছে, সৃষ্টি করা নয়। তাহলে ঠিক আছে যে, প্রথমে যমীন সৃষ্টি করেছেন, পরে আসমান সৃষ্টি করেছেন। অতঃপর যমীনকে ঠিকভাবে সাজিয়েছেন। এতে আয়াত দু’টি পরস্পর বিরোধী আর থাকবে না। এ দোষ হতে মহান আল্লাহর কালাম সম্পূর্ণ মুক্ত।<br />
<br />
<b> আসমানের পূর্বে পৃথিবী সৃষ্টি করা হয়েছে </b><br />
<br />
﴿هُوَ الَّذِیْ خَلَقَ لَكُمْ مَّا فِی الْاَرْضِ جَمِیْعًا﴾ ‘পৃথিবীতে যা কিছু আছে সবই তিনি তোমাদের জন্য সৃষ্টি করেছেন’ এ আয়াতের ব্যাখ্যায় মুজাহিদ (রহঃ) বলেন যে, আকাশ সৃষ্টির পূর্বে মহান আল্লাহ পৃথিবী সৃষ্টি করেছেন। আর তা থেকে ধূম্রের সৃষ্টি। ইবনু মাস‘ঊদ (রাঃ), ইবনু ‘আব্বাস (রাঃ) এবং আরো কয়েকজন সাহাবী (রাঃ) থেকে বর্ণিত। মহান আল্লাহর ‘আরশ পানির ওপরে ছিলো। এর পূর্বে তিনি কোন কিছু সৃষ্টি করেননি। তারপর যখন তিনি অন্যান্য জিনিস সৃষ্টি করার ইচ্ছা করেন তখন তিনি পানি হতে ধূম্র বের করেন এবং সেই ওপরে উঠে যায়। তা হতে তিনি আকাশ সৃষ্টি করেন। তারপর পানি শুকিয়ে যায় এবং সেটাকে তিনি যমীনে পরিণত করেন। এরপর পৃথক পৃথকভাবে সাতটি যমীন সৃষ্টি করেন। যমীন কাঁপতে থাকলে মহান আল্লাহ তার ওপর পাহাড় স্থাপন করেন, তখন তা থেমে যায়। মহান আল্লাহর এ কথার অর্থ এটাইঃ ‘আমি ভূ-পৃষ্ঠে পর্বতমালা স্থাপন করেছি, যেন তা তাদেরকে নিয়ে টলমল করতে না পারে। পাহাড়, যমীনে উৎপাদিত শস্য এবং যমীনের প্রত্যেকটি জিনিস মঙ্গল ও বুধ এই দু’দিনে সৃষ্টি করেন। এরই বর্ণনা পূর্বে বর্ণিত আয়াতটিতে রয়েছে। অন্যত্র মহান আল্লাহ বলেনঃ<br />
<br />
  ﴿ثُمَّ اسْتَوٰۤى اِلَى السَّمَآءِ وَ هِیَ دُخَانٌ﴾<br />
<br />
অতঃপর মহান আল্লাহ আকাশের দিকে মনোনিবেশ করেন যা ছিলো ধূম্রপুঞ্জ বিশেষ। (৪১ নং সূরাহ্ হা-মীম সাজদাহ, আয়াত  নং ১১) এরপর বলা হয়েছেঃ<br />
<br />
﴿ثُمَّ اسْتَوٰۤى اِلَى السَّمَآءِ فَسَوّٰىهُنَّ سَبْعَ سَمٰوٰتٍ﴾ <br />
<br />
‘অতঃপর তিনি আকাশের প্রতি মনঃসংযোগ করেন, অতঃপর তা সপ্তম আকাশে সুবিন্যস্ত করেন।’ অর্থাৎ এক একটি আকাশের ওপর আর একটি আকাশ এবং এক একটি যমীনের নীচে আর একটি যমীন সৃষ্টি করে মোট সাতটি আকাশ ও সাতটি যমীন সৃষ্টি করেছেন।<br />
<br />
আকাশে তিনি ফিরিশতাকে সৃষ্টি করেন, যার জ্ঞান তিনি ছাড়া আর কারো নেই। দুনিয়ার আকাশকে তারকারাজি দ্বারা সুশোভিত করেন এবং সেগুলোকে শায়তান হতে নিরাপত্তা লাভের মাধ্যম বানিয়ে দেন। এসব সৃষ্টি করার পর বিশ্বপ্রভু ‘আরশের ওপর অধিষ্ঠিত হোন। এ আয়াত ঐ আয়াতের সাথে সামঞ্জস্যপূর্ণ যা সূরাহ্ সাজদার ১১ নং আয়াতে বর্ণিত হয়েছে।<br />
<br />
<b> জগত সৃষ্টির মোট সময় </b><br />
<br />
তাফসীর ইবনু জারীরে রয়েছেঃ ‘আবদুল্লাহ ইবনু সা‘ঈদ বলেন যে, রোববার হতে মাখলূকের সৃষ্টিকাজ আরম্ভ হয়। দু’দিনে সৃষ্টি করা হয় যমীন, দু’দিনে যমীনের সমস্ত জিনিস এবং দু’দিনে আসমান সৃষ্টি করা হয়। শুক্রবারের শেষাংশের দিকে আসমানের নির্মাণ কাজ শেষ হয়। মুজাহিদ (রহঃ) বলেন যে, মহান আল্লাহ পৃথিবীকে আকাশের পূর্বে সৃষ্টি করেছেন। এটা হতে যে ধোঁয়া ওপরের দিকে উঠেছে তা হতে আকাশ নির্মাণ করেন যা একটির ওপর আর একটি এভাবে সাতটি এবং যমীনও একটির নীচে আরেকটি এভাবে সাতটি। এ আয়াত দ্বারা স্পষ্টভাবে জানা যাচ্ছে যে, ‘আলিমগণ এ বিষয়ে একমত। সহীহুল বুখারীতে আছে, ইবনু ‘আব্বাস (রাঃ) এ সম্পর্কে জিজ্ঞাসিত হলে তিনি উত্তরে বলেছিলেন যেঃ<br />
<br />
بأن الأرض خلقت قبل السماء وأن الأرض إنما دحيت بعد خلق السماء.<br />
<br />
‘যমীন তো আকাশসমূহের পূর্বে সৃষ্টি হয়েছে, কিন্তু বিছানো হয়েছে পরে।’ (ফাতহুল বারী ৮/৪১৭) সাধারণ ‘আলিমগণেরও উত্তর এটাই। অতীতের এবং বর্তমানের অনেক তাফসীরকারক একই বর্ণনা করেছেন যা সূরাহ্ নাযি‘আতের তাফসীরে বিস্তারিত আলোচনা করা হয়েছে। সেখানে ‘দুহা’ শব্দটিরও বিস্তারিত বর্ণনা দেয়া হয়েছে। আল্লাহ তা‘আলা বলেনঃ<br />
<br />
﴿وَ الْاَرْضَ بَعْدَ ذٰلِكَ دَحٰىهَاؕ۝۳۰ اَخْرَجَ مِنْهَا مَآءَهَا وَ مَرْعٰىهَا۪۝۳۱ وَ الْجِبَالَ اَرْسٰىهَاۙ﴾<br />
<br />
‘আর পৃথিবীকে এরপর সৃষ্টি করা হয়েছে। তিনি এটা হতে বহির্গত করেছেন এর পানি ও তৃণ, আর পর্বতকে তিনি দৃঢ়ভাবে প্রোথিত করেছেন।’ (৭৯ নং সূরাহ্ নাযি‘আত, আয়াত নং ৩০-৩২)<br />
<br />
কুর’আন মাজীদে دَحَهَا শব্দটি আছে এবং এর পরে পানি, চারা, পাহাড় ইত্যাদির বর্ণনা আছে। এ শব্দটির ব্যাখ্যা যেন নিম্নরূপঃ মহান আল্লাহ যে যে জিনিসের বৃদ্ধির ক্ষমতা এই যমীনে রেখেছিলেন, ঐ সবকে প্রকাশ করে দিলেন এবং এর ফলে বিভিন্ন আকারের ও বিভিন্ন শ্রেণীর উৎপাদন বেরিয়ে এলো। এভাবেই আকাশেও স্থির ও গতিশীল তারকারাজি ইত্যাদি দ্বারা নির্মাণ করলেন। <br />
<br />
সহীহ মুসলিম ও সুনান নাসাঈতে বর্ণিত আছে যে, আবূ হুরায়রাহ্ (রাঃ) বলেন, রাসূলুল্লাহ (সাল্লাল্লাহু ‘আলাইহি ওয়া সাল্লাম) আমার হাত ধরে বলেছেনঃ <br />
<br />
خَلَقَ اللهُ التُّرْبَةَ يَوْمَ السَّبْتِ وَخَلَقَ الْجِبَالَ فِيهَا يَوْمَ الْأَحَدِ وَخَلَقَ الشَّجَرَ فِيهَا يَوْمَ الِاثْنَيْنِ وَخَلَقَ الْمَكْرُوهَ يَوْمَ الثُّلَاثَاءِ وَخَلَقَ النُّورَ يَوْمَ الْأَرْبِعَاءِ وَبَثَّ فِيهَا الدَّوَابَّ يَوْمَ الْخَمِيسِ وَخَلَقَ آدَمَ عَلَيْهِ السَّلَام بَعْدَ الْعَصْرِ يَوْمَ الْجُمُعَةِ آخِرَ الْخَلْقِ فِي آخِرِ سَاعَةٍ مِنْ سَاعَاتِ الْجُمُعَةِ فِيمَا بَيْنَ الْعَصْرِ إِلَى اللَّيْلِ.<br />
<br />
মহান আল্লাহ মাটি সৃষ্টি করেছেন শনিবারে, পাহাড় সৃষ্টি করেছেন রবিবারে, বৃক্ষরাজি সৃষ্টি করেছেন সোমবারে, খারাপ জিনিসগুলো সৃষ্টি করেছেন মঙ্গলবারে, আলো সৃষ্টি করেছেন বুধবারে, জীবজন্তু সৃষ্টি করেছেন বৃহস্পতিবারে, আর আদম (আঃ)-কে সৃষ্টি করেছেন জুমু‘আবারে ‘আসরের পর সর্বশেষ সৃষ্টি হিসেবে জুমু‘আর দিনের ‘আসরের পর থেকে রাত পর্যন্ত সময়ের মধ্যে। (হাদীসটি সহীহ। সহীহ মুসলিম ৪/ ২৮/ ২১৪৯, ২১৫০.মুসনাদ আহমাদ২/৩২৭, সুনান নাসাঈ (কুবরা) ১১০১০) এ হাদীসটি গারাইব-ই-মুসলিমের মধ্যে রয়েছে। ইমাম ইবনু মাদিনী (রহঃ), ইমাম বুখারী (রহঃ)-সহ প্রভৃতি মনীষীগণ এর বিরূপ সমালোচনা করেছেন এবং বলেছেন যে, কা‘ব (রাঃ)-এর নিজস্ব উক্তি এবং এবং আবূ হুরায়রাহ্ (রাঃ) কা‘ব (রাঃ)-এর নিকট থেকে এ কথা শুনেছেন এবং কতক বর্ণনাকারী একে ভুলবশত মারফূ‘ হাদীসরূপে ধরে নিয়েছেন। ইমাম বায়হাকীও এরূপই বলেছেন। মহান আল্লাহই অধিক জ্ঞাত।<br />
</div></div></div></div><div class="panel panel-default"><div class="panel-heading" role="tab" id="heading_2_29_1"><h4 class="panel-title"><a role="button" data-toggle="collapse" data-parent="#accordion" href="#collapse_2_29_1" aria-expanded="true" aria-controls="collapse_2_29_1"><i class="more-less fa fa-plus"></i>তাফসীর আবু বকর জাকারিয়া</a></h4></div><div id="collapse_2_29_1" class="panel-collapse collapse" role="tabpanel" aria-labelledby="heading_2_29_1"><div class="panel-body"><div class="tafseer_content"><p>তিনিই যমীনে যা আছে সব তোমাদের জন্য সৃষ্টি করেছেন। তারপর [১] তিনি আসমানের প্রতি মনোনিবেশ [২] করে সেটাকে সাত আসমানে বিন্যস্ত করেছেন; আর তিনি সবকিছু সম্পর্কে সবিশেষ অবগত। <br /> <br />[১] এখানে যমীন সৃষ্টির পরে আসমান সৃষ্টি করা হয়েছে বলে বর্ণিত হয়েছে। অথচ সূরা আন-নাযিআতের ৩০ নং আয়াত বাহ্যতঃ এর বিপরীত মনে হয়। এ ব্যাপারে পবিত্র কুরআনের সূরা ফুসসিলাতের ১০ নং আয়াতের ব্যাখ্যায় বিস্তারিত আলোচনা করা হবে। এখানে শুধু এটা জানাই যথেষ্ট যে, সহীহ সনদে ইবনে আব্বাস থেকে বর্ণিত হয়েছে, তিনি বলেছেন, &#34;আল্লাহ্ তা'আলা যমীনকে আসমানের আগেই সৃষ্টি করেছিলেন এবং তার মধ্যে খাবার জাতীয় সবকিছুর ব্যবস্থা করেছিলেন। কিন্তু সেটাকে আসমান সৃষ্টির পূর্বে প্রসারিত ও সামঞ্জস্য বিধান করেন নি। তারপর তিনি আকাশের প্রতি মনোযোগী হয়ে সেটাকে সাত আসমানে বিন্যস্ত করেন। তারপর তিনি যমীনকে সুন্দরভাবে প্রসারিত ও বিস্তৃত করেছেন। এটাই এ আয়াত এবং সূরা আন-নাযিআতের ৩০ নং আয়াতের মধ্যে বাহ্যতঃ  উত্থাপিত প্রশ্নের উত্তর। আত-তাফসীরুস সহীহ মুজাহিদ রাহিমাহুল্লাহ বলেন, আল্লাহ্ তা'আলা আসমান সৃষ্টি করার আগেই যমীন সৃষ্টি করেন। যমীন সৃষ্টির পর তা থেকে এক ধোঁয়া বা বাষ্প উপরের দিকে উঠতে থাকে। আর সেটাই আল্লাহ্‌র বাণী&#59; “তারপর তিনি আসমান সৃষ্টির দিকে মনোনিবেশ করলেন এমতাবস্থায় যে, সেটা ছিল ধুম্রাকার&#34; [সূরা ফুসসিলাত&#59; ১১] [ইবনে কাসীর] <br /> <br />[২]  পবিত্র কুরআনের বিভিন্ন স্থানে (اسْتَوٰى) শব্দটি ব্যবহৃত হয়েছে, স্থান বিশেষে বিভিন্ন প্রকার অর্থে। সংক্ষিপ্তভাবে বলা যায় তা তিনভাবে ব্যবহৃত হয়েছে&#59; <br /> <br />১) (اسْتَوٰى) শব্দটি যেখানে পূর্ণ ক্রিয়া হিসেবে ব্যবহৃত হয়েছে অর্থাৎ তার পরে (عَلٰى) বা (اِلٰى) কিছুই না আসে তখন তার অর্থ হবে, সম্পূর্ণ হওয়া বা পূর্ণতা লাভ করা। যেমন আল্লাহ্ তা'আলা মূসা ‘আলাইহিস সালাম সম্পর্কে বলেনঃ <br /> <br />(وَلَمَّا بَلَغَ اَشُدَّهٗ وَاسْتَوٰى) <br /> <br />অর্থাৎ আর যখন মূসা যৌবনে পদার্পণ করলেন এবং পূর্ণতা লাভ করলেন। [সূরা আল-কাসাসঃ ১৪] <br /> <br />২) (اسْتَوٰى) শব্দটির সাথে যদি (عَلٰى) আসে তখন তার অর্থ হবে - উপরে উঠা, আরোহণ করা। যেমন আল্লাহ্‌ তা'আলা তার নিজের সম্পর্কে বলেনঃ <br /> <br />(ثُمَّ اسْتَوٰى عَلَى الْعَرْشِ) <br /> <br />অর্থাৎ তারপর তিনি আরশের  উপর উঠলেন। অনুরূপভাবে সূরা (طه)  তে এসেছেঃ <br /> <br />(اَلرَّحْمٰنُ عَلَى الْعَرْشِ اسْتَوٰى) <br /> <br />অর্থাৎ দয়াময় (রহমান) আরশের উপর উঠলেন। <br /> <br />(اسْتَوٰى) শব্দটির সাথে যদি (إلٰى) আসে তখন তার অর্থ হবে – ইচ্ছা করা, সংকল্প করা, মনোনিবেশ করা। আর সে অর্থই এ আয়াতে ব্যবহৃত , (ثُمَّ اسْتَوٰى اِلَى السَّمَآءِ)–এর অর্থ করা হবে- আকাশ সৃষ্টির ইচ্ছা করলেন। তবে মুজাহিদ রাহিমাহুল্লাহ বলেন, এখানেও উপরে উঠার অর্থ হবে। <br />শেষোক্ত দু'অবস্থায় (اسْتَوٰى) শব্দটি যখন আল্লাহ্ তা'আলার সাথে সম্পৃক্ত হবে তখন তা তাঁর একটি সিফাত বা গুণ হিসেবে গণ্য হবে। আর আল্লাহ্‌র জন্য সে সিফাত বা গুণ কোন প্রকার অপব্যাখ্যা, পরিবর্তন, সদৃশ নির্ধারণ ছাড়াই সাব্যস্ত করা ওয়াজিব। <br /></p></div></div></div></div><div class="panel panel-default"><div class="panel-heading" role="tab" id="heading_2_29_2"><h4 class="panel-title"><a role="button" data-toggle="collapse" data-parent="#accordion" href="#collapse_2_29_2" aria-expanded="true" aria-controls="collapse_2_29_2"><i class="more-less fa fa-plus"></i>তাফসীর ফাতহুল মাজীদ</a></h4></div><div id="collapse_2_29_2" class="panel-collapse collapse" role="tabpanel" aria-labelledby="heading_2_29_2"><div class="panel-body"><div class="tafseer_content"><b> ২৯ নং আয়াতের তাফসীর: </b><br />
<br />
এখানে “لَكُمْ” ‘তোমাদের জন্য’এর দ্বারা পৃথিবীর সকল বস্তু মানুষের উপকার ও উপভোগের জন্য সৃষ্টি করা বুঝানো হয়েছে। এ আয়াত প্রমাণ করে সকল বস্তুর মূল অবস্থা বা বিধান হল হালাল বা বৈধ। কেননা তা অনুগ্রহের স্থানে উল্লেখ করা হয়েছে। এর দ্বারা হারাম বস্তুগুলো বের হয়ে গেছে। এখানে আলোচনার মুখ্য উদ্দেশ্য হল, আল্লাহ তা‘আলা সব কিছু সৃষ্টি করেছেন মানুষের উপকারার্থে। অতএব যার ভিতরে ক্ষতি ও অপকার রয়েছে তা এর বাইরে।<br />
<br />
(ثُمَّ اسْتَوٰٓى إِلَي السَّمَآءِ) <br />
<br />
“অতঃপর তিনি আকাশের প্রতি মনোনিবেশ করেন” ইসতিওয়া শব্দটি কুরআনুল কারীমে তিন অর্থে ব্যবহৃত হয়েছে:<br />
<br />
১. ইসতিওয়া শব্দটি যখন কোন অব্যয়-এর সাথে ব্যবহার হবে না তখন এর অর্থ হবে পরিপূর্ণতা। যেমন আল্লাহ তা‘আলা বলেন;<br />
<br />
 ‏ (وَلَمَّا بَلَغَ أَشُدَّه۫ وَاسْتَوٰي) <br />
<br />
“যখন মূসা পূর্ণ যৌবনে উপনীত ও পরিণত বয়স্ক হল।”(সূরা কাসাস ২৮:১৮)<br />
<br />
২. ইসতিওয়া শব্দটি যখন “علي”অব্যয়-এর সাথে ব্যবহৃত হয় তখন এর অর্থ হবে ওপরে ওঠা, সমুন্নত হওয়া। আল্লাহ তা‘আলা বলেন: <br />
<br />
(الرَّحْمٰنُ عَلَي الْعَرْشِ اسْتَوٰي) <br />
<br />
“দয়াময় (আল্লাহ) আরশের ওপর সমুন্নত।”(ত্বহা ২০:৫)	<br />
<br />
৩. যখন ইসতিওয়া শব্দটি “إلي” অব্যয়ের সাথে ব্যবহৃত হয় তখন এর অর্থ হবে ইচ্ছা করা। যেমন এ আয়াতে বলা হয়েছে। অর্থাৎ যখন আল্লাহ তা‘আলা পৃথিবী সৃষ্টি করলেন তারপর আকাশের দিকে মনোনিবেশ করলেন। (তাফসীরে সা‘দী, পৃ. ২৫) <br />
<br />
(وَهُوَ بِكُلِّ شَيْءٍ عَلِيمٌ) <br />
<br />
‘আর তিনি সর্ব বিষয়ে মহাজ্ঞানী।’অর্থাৎ আল্লাহ তা‘আলার জ্ঞান সকল সৃষ্টি বস্তুকে বেষ্টন করে আছে। আল্লাহ তা‘আলা বলেন: <br />
<br />
(أَلَا يَعْلَمُ مَنْ خَلَقَ وَهُوَ اللَّطِيْفُ الْخَبِيْرُ) <br />
<br />
“যিনি সৃষ্টি করেছেন, তিনিই কি জানেন না? তিনি সূক্ষ্মদর্শী, ভালোভাবে অবগত।”<br />
<br />
আল্লাহ তা‘আলা এ আয়াতের বিস্তারিত বর্ণনা সূরা হা-মীম সিজদায় দিয়েছেন: “বল: তোমরা কি তাঁকে অস্বীকার করবেই, যিনি পৃথিবী সৃষ্টি করেছেন দু’দিনে এবং তোমরা তাঁর সমকক্ষ দাঁড় করাতে চাও? তিনি তো জগতসমূহের প্রতিপালক। তিনি ভূ-পৃষ্ঠে স্থাপন করেছেন (অটল) পর্বতমালা এবং তাতে রেখেছেন বরকত এবং চার দিনের মধ্যে এতে ব্যবস্থা করেছেন খাদ্যের, সমভাবে (এতে উত্তর) রয়েছে জিজ্ঞাসুদের জন্য। অতঃপর তিনি আকাশের দিকে মনোনিবেশ করেন যা ছিল ধুম্রবিশেষ। অনন্তর তিনি ওটাকে ও পৃথিবীকে বললেনঃ তোমরা উভয়ে এসো ইচ্ছায় অথবা অনিচ্ছায়। তারা বললোঃ আমরা এলাম অনুগত হয়ে। অতঃপর তিনি তাকে দু’দিনে সপ্তাকাশে পরিণত করলেন এবং প্রত্যেক আকাশে তার বিধান ব্যক্ত করলেন এবং আমি দুনিয়ার আকাশকে বাতিসমূহ দিয়ে সুশোভিত ও সুরক্ষিত করলাম । এটা পরাক্রমশালী সর্বজ্ঞ আল্লাহর ব্যবস্থাপনা।”(সূরা হা-মীম- সিজদাহ ৪১:৯-১২) <br />
<br />
আবূ হুরায়রা (রাঃ) থেকে বর্ণিত, তিনি বলেন: রাসূলুল্লাহ (সাল্লাল্লাহু ‘আলাইহি ওয়া সাল্লাম) আমার হাত ধরেন অতঃপর বললেন: আল্লাহ তা‘আলা শনিবার মাটি সৃষ্টি করেছেন, পাহাড় সষ্টি করেছেন রবিবার এবং বৃক্ষরাজী সৃষ্টি করেছেন সোমবার এবং অপছন্দনীয় জিনিসগুলো সৃষ্টি করেছেন মঙ্গলবার, আলো সৃষ্টি করেছেন বুধবার, বৃহস্পতিবার জীবজন্তু ছড়িয়ে দিয়েছেন এবং শুক্রবার আসরের পর রাতের পূর্বে শেষ সময়ে তিনি আদমকে সৃষ্টি করেছেন। (সহীহ মুসলিম হা: ২১৪৯-৫০)<br />
<br />
<b> আয়াত হতে শিক্ষণীয় বিষয়: </b><br />
<br />
১. হারাম হওয়ার প্রমাণ না পাওয়া পর্যন্ত জাগতিক সকল বস্তু হালাল।<br />
২. সকল সৃষ্টি আল্লাহ তা‘আলার জ্ঞানায়ত্বে।<br />
</div></div></div></div><div class="panel panel-default"><div class="panel-heading" role="tab" id="heading_2_29_3"><h4 class="panel-title"><a role="button" data-toggle="collapse" data-parent="#accordion" href="#collapse_2_29_3" aria-expanded="true" aria-controls="collapse_2_29_3"><i class="more-less fa fa-plus"></i>আহসানুল বায়ান</a></h4></div><div id="collapse_2_29_3" class="panel-collapse collapse" role="tabpanel" aria-labelledby="heading_2_29_3"><div class="panel-body"><div class="tafseer_content"><p>তিনি পৃথিবীর সব কিছু তোমাদের জন্য সৃষ্টি করেছেন, (১) তারপর তিনি আকাশের দিকে মনোসংযোগ করেন (২) এবং তাকে (আকাশকে) সপ্তাকাশে (৩) বিন্যস্ত করেন, তিনি সকল বিষয়ে সবিশেষ অবহিত। <br /> <br />(১) এ থেকে সাব্যস্ত করা হয়েছে যে, যমীনে সৃষ্ট প্রত্যেক জিনিস মূলতঃ হালাল, যতক্ষণ না কোন জিনিসের হারাম হওয়ার কথা দলীল দ্বারা প্রমাণিত হবে। <em>(ফাতহুল ক্বাদীর)</em><br /><br />(২) সালাফদের কেউ কেউ এর তর্জমা করেছেন, &#34;অতঃপর আসমানের দিকে আরোহণ করেন।&#34; <em>(সহীহ বুখারী)</em> মহান আল্লাহর আসমানের উপর আরশে আরোহণ করা এবং বিশেষ বিশেষ সময়ে নিকটের আসমানে অবতরণ করা তাঁর গুণবিশেষ। কোন অপব্যাখ্যা ছাড়াই এর উপর ঐভাবেই ঈমান আনা আমাদের উপর ওয়াজিব, যেভাবে তা ক্বুরআন ও হাদীসে বর্ণিত হয়েছে।<br /><br />(৩) এ থেকে প্রথমতঃ জানা গেল যে, আসমান (আকাশ) এক অনুভূত বস্তু এবং বাস্তব জিনিস। কেবল উচ্চতা (মহাশূন্য)-কে আসমান বলে আখ্যায়িত করা হয়নি। দ্বিতীয়তঃ জানা গেল যে, আসমানের সংখ্যা হল সাত। আর হাদীস অনুযায়ী দুই আসমানের মধ্যেকার দূরত্ব হল পাঁচ শত বছরের পথ। আর যমীন সম্পর্কে ক্বুরআনে কারীমে এসেছে, {وَمِنَ الْأَرْضِ مِثْلَهُنَّ} &#34;এবং পৃথিবীও সেই পরিমাণে।&#34; <em>(ত্বালাক্ব ৬৫&#59;১২ আয়াত)</em> এ থেকে যমীনের সংখ্যাও সাত বলে জানা যায়। নবী (সাঃ)-এর হাদীস দ্বারা এ কথা আরো বলিষ্ঠ হয়। বলা হয়েছে, &#34;যে ব্যক্তি অন্যায়ভাবে এক বিঘত যমীনও আত্মসাৎ করবে, কিয়ামতের দিন সাত তবক যমীনকে তার গলায় ঝুলিয়ে দেওয়া হবে।&#34; <em>(সহীহ বুখারী ২৯৫৯নং)</em> উক্ত আয়াত থেকে এ কথাও জানা যায় যে, আসমানের পূর্বে যমীন সৃষ্টি হয়েছে। কিন্তু সূরা নাযিআত ৭৯&#59;৩০ আয়াতে) আসমানের উল্লেখ ক'রে বলা হয়েছে, {وَالْأَرْضَ بَعْدَ ذَلِكَ دَحَاهاَ} &#34;যমীনকে এর পর বিস্তৃত করেছেন।&#34; এর ব্যাখ্যা এই করা হয়েছে যে, প্রথমে যমীনই সৃষ্টি হয়েছে, তবে পরিষ্কার ও সমতল করে বিছানো হল সৃষ্টি থেকে ভিন্ন ব্যাপার, যেটা আসমান সৃষ্টির পর সম্পাদিত হয়েছে। <em>(ফাতহুল ক্বাদীর)</em><br /><br /></p></div></div></div></div><div class="panel panel-default"><div class="panel-heading" role="tab" id="heading_2_29_4"><h4 class="panel-title"><a role="button" data-toggle="collapse" data-parent="#accordion" href="#collapse_2_29_4" aria-expanded="true" aria-controls="collapse_2_29_4"><i class="more-less fa fa-plus"></i>আল-বায়ান ফাউন্ডেশন</a></h4></div><div id="collapse_2_29_4" class="panel-collapse collapse" role="tabpanel" aria-labelledby="heading_2_29_4"><div class="panel-body"><div class="tafseer_content"><p>তিনিই যমীনে যা আছে সব তোমাদের জন্য সৃষ্টি করেছেন। তারপর আসমানের প্রতি খেয়াল করলেন এবং তাকে সাত আসমানে সুবিন্যস্ত করলেন। আর সব কিছু সম্পর্কে তিনি সম্যক জ্ঞাত।</p></div></div></div></div><div class="panel panel-default"><div class="panel-heading" role="tab" id="heading_2_29_5"><h4 class="panel-title"><a role="button" data-toggle="collapse" data-parent="#accordion" href="#collapse_2_29_5" aria-expanded="true" aria-controls="collapse_2_29_5"><i class="more-less fa fa-plus"></i>মুহিউদ্দীন খান</a></h4></div><div id="collapse_2_29_5" class="panel-collapse collapse" role="tabpanel" aria-labelledby="heading_2_29_5"><div class="panel-body"><div class="tafseer_content"><p>তিনিই সে সত্ত্বা যিনি সৃষ্টি করেছেন তোমাদের জন্য যা কিছু জমীনে রয়েছে সে সমস্ত। তারপর তিনি মনোসংযোগ করেছেন আকাশের প্রতি। বস্তুতঃ তিনি তৈরী করেছেন সাত আসমান। আর আল্লাহ সর্ববিষয়ে অবহিত।</p></div></div></div></div><div class="panel panel-default"><div class="panel-heading" role="tab" id="heading_2_29_6"><h4 class="panel-title"><a role="button" data-toggle="collapse" data-parent="#accordion" href="#collapse_2_29_6" aria-expanded="true" aria-controls="collapse_2_29_6"><i class="more-less fa fa-plus"></i>জহুরুল হক</a></h4></div><div id="collapse_2_29_6" class="panel-collapse collapse" role="tabpanel" aria-labelledby="heading_2_29_6"><div class="panel-body"><div class="tafseer_content"><p>তিনিই সেইজন যিনি ঘূর্ণায়মান-পৃথিবীতে যা-কিছু আছে সবই তোমাদের জন্য সৃষ্টি করেছেন, তাছাড়া তিনি মহাকাশের প্রতি খেয়াল করলেন, তাই তাদের তিনি সাত আসমানে পরিপূর্ণ করলেন। আর তিনি সব-কিছু সন্বন্ধে সর্বজ্ঞাতা।</p></div></div></div></div></div>